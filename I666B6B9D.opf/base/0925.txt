༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD137852
ImageGroup:
ISBN:
12PD19648
n/a
LCCN:
n/a
Title:
ཨ་མདོའི་གཏམ་དཔེ་མཁས་པའི་མགྲིན་རྒྱན། །
a mdo'i gtam dpe mkhas pa'i mgrin rgyan/
Author:
n/a
n/a
n/a;n/a
Descriptor:
Original Publication:
Place:
Publisher:
kan su'u mi rigs dpe skrun khang/
Date:
n/a
Volume:
Total Volumes:
TBRC Pages:
In/a
Introductory Pages:
Text Pages:
n/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



༄༅།།ཨ་མདོའི་གཏམ་དཔེ་མཁས་
པའི་མགྲིན་རྒྱན་བཞུགས་སོ།།
ན་འབན་ཨ་ནུ་ཐར་བ་དང་མགོན་པོ་ཚེ་བརྟན་གྱིས་སྒྲིག་རྩོམ་བྱས།
ཀན་སུའུ་མི་རིགས་དཔེ་སྐྲུན་ཁང་།



ན་འབན་ཨ་ནུ་ཐར་བ་དང་མགོན་པོ་ཚེ་བརྟན་གྱིས་སྒྲིག་རྩོམ་བྱས།
༄༅།།ཨ་མདོའི་གཏམ་དཔེ་མཁས་
པའི་མགྲིན་རྒྱན་བཞུགས་སོ།།
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP)数据
安多谚语精选:藏文/阿米塔哇,贡保才旦编著
-兰州:甘肃民族出版社,2010.6(2011.9重印)
ISBN 978-7-5421-1522-5
1.0安…II. 啊.
汇编 IV. OH214.3
… I. 0藏语谚语一
中国版本图书馆CIP数据核字(2010)第107422号
书名:安多谚语精选
作者:阿米塔贞保力编著
责任编辑:周甲克
封面设计:徐晋林
版:甘肃民族出版社(730030 州市读者人道568号)
行:甘肃民族出版社发行部(730030 兰州市读者大道568号)
刷:兰州新华印刷厂
本:880毫米x1230毫米 1/32 印张:6.625 插页:2
数:100T
次:2010年7月第1版 2011年9月第2次印刷
印 数 :8001~11000
书 号 :ISBN 978-7-5421-1522-5
定 价 :15.00元(民文)
发印开字版印书定
甘肃民族出版社图书若有破损、缺页或无文字现象,可直接」本社联系调换。
邮编:730030 地址: 州市读者人道568号网址:http://www.gz11mg.cn)
FS HAUSE : liuxintian@yahoo.com.cn
发行部: 联系电话:(0931-8773271(传真) E-mail: gsm/gehui3271@tall.com
版权所有
翻印必究



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
རྩོམ་པ་པོ་ངོ་སྤྲོད་མདོར་བསྡུས།
ན་འབན་ཨ་ནུ་ཐར་བ། ཁོང་ནི་ཀན་ལྷོ་བོད་རིགས་རང་སྐྱོང་
ཁུལ་བསང་ཆུ་རྫོང་སྒྱིས་ཚང་ཞང་ན་འབན་སྒོ་ཡག་གྲོང་ཚོ་ནས་ཡིན་
ལ། ༡༩༧༧ལོར་ལས་གར་ཞུགས་ཤིང་སྔ་གཞུག་ཏུ་ཞང་གི་འགོ་
འཛིན་དང་ཞིང་ལས་དངུལ་ཁང་གི་འགོ་འཛིན་སོགས་ཀྱི་ཕྱག་ལས་
གནང༌། དེ་ཡང་ལས་ཞོར་དུ་དཔེ་ཆར་བལྟ་བ་ནི་ཁོང་ལ་མཚོན་ན་
བླ་ན་མེད་པའི་བདེ་སྐྱིད་ཅིག་དང་མི་ཚེ་ཕུན་སུམ་ཚོགས་པོར་རོལ་
པའི་ཐབས་ལམ་ཞིག་ཏུ་འདོད་ཀྱི་ཡོད། ད་ལྟའི་བར་དཔེ་དེབ་སྣ་
ཚོགས་ཁྲི་ལ་ལོངས་པ་ཉོས་ཏེ་བལྟ་ཀློག་བྱས་ཤིང༌། གང་དུ་སླེབས་
ཀྱང་འཁོར་ཡུག་གི་ཡུལ་མི་ཚོར་མི་ལ་ཡོན་ཏན་དགོས་ པའི་ གནས་
ལུགས་བཤད་དེ་གྲོང་ཚོ་དེར་སློབ་གྲྭ་བ་མེད་པ་ནས་རིམ་གྱིས་སློབ་
ཆེན་ སློབ་ མ་ དང་ ཞིབ་ འཇུག་ སློབ་ མ་ སོགས་ ཀྱང་ ཡོད་ པར་ གྱུར།
ཁོང་ནི་གནས་ལུགས་ལ་མི་འཛོལ་ཅིང་ཧ་ཅང་གཞུང་དྲང་ཞིག་ཡིན་
པས་ས་དེའི་གྱོད་དོན་ཆེ་ཆུང་བགྲང་གིས་མི་ལོངས་པ་ཞི་འཇམ་དུ་
— 1 -



རྩོམ་པ་པོ་ངོ་སྤྲོད་མདོར་བསྡུས།
བཏང་བར་རྟེན་ས་གནས་དེའི་མི་རྣམས་ཀྱི་གུས་བཀུར་ཐོབ། དེ་
ཡང་ཨ་མདོའི་གཏམ་དཔེ་མཁས་པའི་མགྲིན་རྒྱན་ཞེས་པའི་དཔེ་དེབ་
འདི་ཡང་དེ་ལྟར་ལོ་མང་རིང་འཚོ་བར་ཟབ་ཞུགས་བྱས་པའི་གྲུབ་
འབྲས་ཤིག་ཡིན་ནོ། །
—
2
—-



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
དཀར་ཆག
སྔོན་འགྲོ། །
•....（1)
ལེ་ཚན་དང་པོ། ཆོས་ལུགས་ཀྱི་གཙོ་འཛིན་ནམ་ཆོས་སྲིད་གཉིས་ལ་དབང་
འབྱོར་བའི་བླ་མ་སྐྱབས་གནས་སོགས་ཀྱི་སྐུ་གསུང་ཐུགས་ཀྱི་ཡོན་ཏན་དང་
གཟི་བརྗིད་ལ་བསྟོད་བསྔགས་དང་ཞེ་ས་སྦྱར་ཏེ་ཡར་ཞུ་བྱེད་པའི་གཏམ་
དཔེའི་སྐོར། ..……......... .............….…... (1）
ལེ་ཚན་གཉིས་པ། མཐོ་རིམ་སྲིད་འཛིན་གྱི་ གཟི་བརྗིད་སོགས་ལ་བསྟོད་་་་
བསྔགས་དང་ཞེ་ས་བརྗོད་ཚུལ་གྱི་གཏམ་དཔེའི་སྐོར། ........…… (6)
ལེ་ཚན་གསུམ་པ། གོང་རིམ་མི་སྣའམ་གཟི་བ་སོགས་ཀྱིས་དམའ་རིམ་གྱི་གྱོད་
དོན་སྣ་ཚོགས་ཞི་འདུམ་ཡོང་ཆེད་མང་ཚོགས་ལ་ཁ་བརྡ་སློབ་གསོ་གཏོང་
བའི་གཏམ་དཔེའི་སྐོར། ..………. ..…........….……. (10)
ལེ་ཚན་བཞི་བ། གཟུ་བ་དང་གོང་རིམ་བླ་དཔོན་རྣམས་ཀྱིས་དམངས་ཁྲོད་ཀྱི་
རྩོད་གཞི་སྣ་ཚོགས་ལ་བར་འདུམ་བྱེད་སྐབས་ཡ་ཡོ་མེད་པར་དྲང་བདེན་
དང་རྒྱུ་འབྲས་ལུགས་མཐུན་བྱེད་དགོས་པའི་གཏམ་དཔེའི་སྐོར། ...…..
.……..….…….….….…………………….. （22)
ལེ་ཚན་ལྔ་བ། གོང་རིམ་མི་སྣའམ་གཟུ་བ་སོགས་ཀྱིས་རྩོད་ཉོག་ལ་ཞུགས་པའི་
- 1
—



དཀར་ཆག་
d
ཕྱོགས་གཉིས་ཀྱི་མང་ཚོགས་ལ་གནས་ལུགས་དང་སྦྲགས་ཏེ། དམའ་
འབེབས་དང་བཞད་གཏམ་གྱི་ལམ་ནས་ཞེ་སྡང་དང་ང་རྒྱལ་གཅོག་པའི་
གཏམ་དཔེའི་སྐོར། ..….…..……..
ལེ་ཚན་དྲུག་པ། མང་ཚོགས་ཀྱིས་གོང་རིམ་བླ་དཔོན་དང་གཟུ་བ་སོགས་ཀྱི་
བར་འདུམ་དྲང་བདེན་མིན་པའི་གནས་ཚུལ་ལ་ཟུར་ཟ་བྱེད་པའི་གཏམ་
དཔེའི་སྐོར། ..…...........
..................(58)
ལེ་ཚན་བདུན་པ། རང་ཕྱོགས་ལ་བསྟོད་བསྔགས་དང་ཆེ་བ་བརྗོད་དེ་ནང་མི་
གཉེན་ཉེ་དང་ ལྷག་པར་དུ་གཟུ་ སྒོར་འགྲིམ་པའི་གྱོད་པ་སོགས་ལ་ལ་རྒྱ་
སྐུལ་བའི་གཏམ་དཔེའི་སྐོར། ..…....……..…….…..………….…..…. (71)
ལེ་ཚན་བརྒྱད་པ། ས་དོན་ཆུ་དོན་སོགས་ལ་ལོ་རྒྱུས་རིང་མིན་དང་བདེན་
ལུགས་ ཡོད་མེད། བདག་དབང་ཡོད་མེད་ལ་ སོགས་ ཕན་ཚུན་བརྗོད་
པའི་གཏམ་དཔེའི་སྐོར། ..…….………..…...
......... (81)
ལེ་ཚན་དགུ་བ། བཙན་གནོན་དང་ཁྲིམས་མེད་ལུགས་མེད་ཀྱིས་གཞན་ལ་
བརྙས་བཅོས་བྱེད་པའམ་དེ་ལ་རྟེན་ནས་ཕྱོགས་ཕན་ཚུན་བར་རྩོད་གཞི་
བསླངས་རྗེས། དེའི་འབྱུང་རྐྱེན་སུ་ལ་ཐུག་ཡོད་པ་སོགས་བརྗོད་པའི་
གཏམ་དཔེའི་སྐོར། ..…..…..
..….....…...... (85)
ལེ་ཚན་བཅུ་བ། གྱོད་པ་ཕན་ཚུན་བར་ལ་ཟུར་ཟ་དང་འཕྱ་སྨོད་བྱེད་པའི་
གཏམ་དཔེའི་སྐོར། .....….....…..
•.......... (90）
- 2 –



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
。
。
。
。
。
。
。
。
.
.
.
.
.
.
.
.
.
.
.
.
.
• • • •• • • • •
.
.
.
。
。
。
(38)
ལེ་ཚན་བཅུ་གཅིག་པ། མཐུན་ སྒྲིལ་དང་འཆམ་མཐུན་བྱེད་ དགོས་ པའི་་་
གཏམ་དཔེའི་སྐོར།
ལེ་ཚན་བཅུ་གཉིས་པ། འཇིག་རྟེན་གྱི་ཆོས་ཉིད་དང་སྤྱི་ཚོགས་ཀྱི་གནས་
ལུགས། མི་དང་མིའི་བར་གྱི་འབྲེལ་ ལམ་ སོགས་ ཕྱོགས་གང་ཐད་དུ་
གནས་པའི་མི་རྟག་པའི་འགྱུར་ལྡོག་སོགས་མཚོན་པའི་གཏམ་དཔེའི་སྐོར།
.…..…...….…..…... (106)
ལེ་ཚན་བཅུ་གསུམ་པ། ལྷག་པར་དུ་གྱོད་དང་ཁ་མཆུ་སོགས་ནི་སྡུག་བསྔལ་གྱི་
འབྱུང་གཞི་ ཡིན་པའི་ གནས་ལུགས་དེ་ནི་ཉོག་ གཏམ་ མམ་ སྡུག་ གཏམ་་་
བརྗོད་པའི་གཏམ་དཔེའི་ཁྲོད་དུ་ཧ་ཅང་གསལ་བ་སྟེ། ..….…….. (125)
ལེ་ཚན་བཅུ་བཞི་བ། བོད་པ་རྣམས་ལ་མཚོན་ན་ས་ཆུ་ལས་འཕྲོས་པའི་ནང་
གི་རྩོད་པ་ནི་རྩོད་ཉོག་འབྱུང་བའི་རྒྱུ་གཙོ་བོར་གྲུབ་འདུག སྣང་ཚུལ་
འདི་ད་ལྟའི་ཆ་ལ་མི་རིགས་གཞན་དག་དང་སྡུར་ཚེ་རྒྱུ་དང་འབྲས་བུ་གང་
ནས་བལྟས་ཀྱང་ཤིན་ཏུ་མི་འོས་ཤིང་ཡིད་མུག་པའི་གནས་སོ། །དེ་ཡང་མི་
སྟོང་རྟ་སྟོང་སོགས་ཀྱི་གྱོད་གཏམ་བརྗོད་པའི་གཏམ་དཔེའི་སྐོར། ..….
....................….
(137)
ལེ་ཚན་བཅོ་ལྔ་བ། ང་ཚོའི་ངག་རྒྱུན་ལ་བཟའ་ཚང་བར་ལ་གཟུ་བ་མེད་ཅེས་
བཤད་མོད། སྤྱི་ཚོགས་ཀྱི་གནས་སྟངས་འགྱུར་བ་དང བསྟུན་ནས་ནང་
མི་ཕན་ཚུན་བར་ལ་ཡང་རྩོད་པ་སྣ་ཚོགས་བྱུང་གི་ཡོད་ལ་དེའི་སྐོར་བརྗོད་
--
3
-



དཀར་ཆག
པའི་གཏམ་དཔེའི་སྐོར། .....…
...... (142)
ལེ་ཚན་བཅུ་དྲུག་པ། བོད་པ་རྣམས་ལས་རྒྱུ་འབྲས་བརྩི་ཤིང་དྲང་མོ་དྲང་
བཞག་གི་སྲོལ་བཟང་ཡོད་པ་ནི་ངག་རྒྱུན་ལ་རྒྱ་ཡིག་ཐོག་དང་བོད་ཚིག་
ཐོག་ཅེས་པ་ལས་ཀྱང་རྟོགས་ནུས་ཤིང༌། གནས་ལུགས་ཡོད་མེད་དཔྱད་
བསྡུར་བྱེད་དགོས་ཚུལ་བརྗོད་པའི་གཏམ་དཔེའི་སྐོར། .... (149)
ལེ་ཚན་བཅུ་བདུན་པ། དུག་གསུམ་གྱི་ན་བུན་སྙིང་ལ་ཟུག་པའི་དེང་གི་ཚེ་ན་
མོའོ་མགོ་དང་མ་མགོ་བརྗེ་མཁན་ཡང་ཧ་ཅང་མི་ཉུང་ངོ༌། །དེ་ཡང་བྱ་ངན་
སྤྱོད་ངན་བརྗོད་པའི་གཏམ་དཔེའི་སྐོར་ལ། ། ..….….……...….(161)
ལེ་ཚན་བཅོ་བརྒྱད་པ། འཛམ་གླིང་ཡང་རྩེའི་ཐུན་མོང་མ་ཡིན་པའི་རང་བྱུང་
ཁོར་ཡུག་གི་ཁྲོད་ནས་འཚར་ལོངས་བྱུང་བའི་མཐོ་སྒང་གི་མི་རིགས་འདིའི་
སྐད་ཆའི་སྒྱུ་རྩལ་གྱི་ཆ་ནས་ཡང་གཞན་གྱིས་བསྒྲུན་དུ་མེད་པའི་མཐོ་ཚད་
ལ་སླེབས་འདུག དེ་ཡང་མཚར་གཏམ་བརྗོད་པའི་གཏམ་དཔེ་སྐོར་ལ།
•.....（167)
ལེ་ཚན་བཅུ་དགུ་བ། བོད་ཀྱི་སྟོན་བཤད་ལ་ ཨ་མདོ་ཡུལ་གཅིག་པུར་ཡང་
བགྲང་གིས་མི་ལོངས་པ་ཡོད་པ་ལས། འདིར་དཔེ་མཚོན་ཙམ་དུ་ཨ་མདོ་
རོང་ཁུལ་ན་དར་ཆེ་བའི་གཏམ་བཤད་ཅིག་དཔེར་བཀོད་ན་འདི་ལྟར།
•....（177)
ཁ་ 4



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
སྔོན་འགྲོ།
དེ་ཡང་འཛམ་གླིང་གི་ཡང་རྩེར་གཞིས་ཆགས་པའི་གནའ་བོའི་
མི་རིགས་འདི་ནི་ཆོས་དང་འཇིག་རྟེན་གང་ཐད་ནས་ཧ་ཅང་ཁོ་ལག་
རྫོགས་པའི་མི་རིགས་ཤིག་སྟེ། གནས་པའི་ཡུལ་གྱིས་མཐོ་བ། ཡ་
རབས་མི་གཤིས་ཀྱིས་མཐོ་བ། དམ་པའི་ཆོས་ཀྱིས་མཐོ་བ་བཅས་
མཐོ་བ་གསུམ་གྱིས་མངོན་པར་བརྒྱན་ཅིང་། ཡུལ་འདིའི་མི་རྣམས་
ནི་དཀའ་ཐུབ་སྡུག་རུས་ཆེ་བ། དཔའ་འཛངས་རྟུལ་ཕོད་ལྡན་པ།
ཡིད་གཞུངས་པ། ངང་རྒྱུད་རིང་ལ་གཤིས་རྒྱུད་འཇམ་པ། བབ་
བརླིང་བརྟན་ཆགས་ཀྱི་མི་རིགས་ཕུལ་བྱུང་ཅན་ཞིག་ཡིན། བགྲང་
བྱ་སྟོང་ཕྲག་མང་པོའི་ལོ་རྒྱུས་ཀྱི་འཕེལ་འགྱུར་ཁྲོད་ཕ་ས་དང་མཐུན་
པའི་ ཕ་གཞིས་ བསྐྲུན་ཅིང་། ས་ཆུ་མེ་རླུང་ གི་ རྟེན་འབྲེལ་དང་་་་
འཕྲོད་ པའི་མཐོ་སྒང་གི་ཚན་རྩལ་དང་ ཤེས་ རིག་ གསར་དུ་བཏོད།
མི་རིགས་རང་ཉིད་ཀྱི་སྐད་དང་ཡི་གེ་ཡོད་པ་མ་ཟད་ཆོས་ཀྱི་ཁུངས་
དང་སྲིད་ཀྱི་ཁྲིམས། ལས་བཞིའི་ ཐབས་དང་ རིག་ པའི་གནས་་་་་
སོགས་རང་རྐྱ་འཕེར་ལ་ཕུན་སུམ་ཚོགས་པོ་ལྡན་ཡོད། དེ་ཡང་སྲོལ་
རྒྱུན་གྱི་རིག་གནས་ཕྱོགས་སུ་ནང་རིག་པ་གཙོ་བྱས་པའི་སྒྲ་རིག་པ་
དང་ཚད་མ་རིག་པ། བཟོ་རིག་པ། གསོ་བ་རིག་ང་དང་སྙན་ངག
- 1
-



སྔོན་འགྲོ།
ཚིག་རྒྱུན་རིག་པ། དེ་མིན་སྒྲུང་དང་གཏམ་དཔེ། ཀླུ་དང་མགུར།
ཟློས་གར་དང་ཞབས་བྲོ་ལ་ སོགས་ པ་དར་ཁྱབ་ཆེ་ཞིང་རྨང་ གཞི་་་
གཏན་པོ་ཆགས་ཡོད། ཁྱད་པར་དུ་བོད་ལ་ནང་བ་སངས་རྒྱས་པའི་
ཆོས་ལུགས་ཀྱི་གཞུང་ཆེན་པོ་ གླེག་བམ་ཁྲི་ཕྲག་མང་པོ་དང་འཛམ་
གླིང་གེ་སར་གྱི་སྒྲུང་རྩོམ་སོགས་ནི་འཛམ་གླིང་ཤེས་རིག་བང་མཛོད་
ནང་གི་འོད་དུ་འཚེར་བའི་ནོར་བུ་ཞིག་ ཏུ་གྱུར་ཡོད་པས། དེ་སྔ་
འཛམ་གླིང་གི་ཤེས་ལྡན་པ་དག་གིས་ལྟ་ས་མཇལ་ས་ཞིག་དུ་གྱུར་ཡོད་
པ་མངོན་གསལ་རེད།
བོད་ཀྱི་དམངས་ཁྲོད་གཏམ་དཔེ་ནི་མི་ལོ་སྟོང་ཕྲག་དུ་མའི་སྤྱི་
ཚོགས་ལོ་རྒྱུས་ཁྲོད་མི་རྣམས་འཚོ་བརྟེན་གྱི་བྱེད་སྒོ་སྣ་ཚོགས་བརྒྱུད་
པ་དང་ལེགས་ཉེས་ཀྱི་སྐྱིད་སྡུག་གང་མང་མྱངས་པའི་བརྒྱུད་རིམ་ནང་
དུ། རང་བྱུང་ཁམས་ཀྱི་སྣང་ཚུལ་སྣ་ཚོགས་ཏེ་ཉི་ཟླ་སྐར་གསུམ་
དང་ ཐོག་འབྲུག་གློག་གསུམ། གཟའ་ སྐར་འཇའ་ཚོན་ སོགས་ངོ་
མཚར་སྣ་ཚོགས་མཐོང་བ་དང་། ལྷག་པར་དུ་ས་ཆུ་མེ་རླུང་གིས་
བསྐྱེད་པའི་རང་བྱུང་གི་གནོད་སྐྱོན་སྣ་ཚོགས་ལ་གཞོལ་ཐབས་བྲལ་བ་
སོགས་ལས་ལྟོས་བཅས་ཀྱིས་ གནམ་ ལ་ གནམ་བདག་དང་ ས་ལ་ས་
བདག ཆུ་ལ་ཆུ་བདག རླུང་ལ་རླུང་བདག་ཡོད་པ་སོགས་ཀྱི་
འཁྲུལ་སྣང་ལ་རྟོག་བཟོ་བྱས་ཏེ་ལྷ་ཀླུ་སྡེ་བརྒྱད་ཡོད་པའི་འདུ་ཤེས་
རིམ་བཞིན་བྱུང༌། རིམ་གྱིས་ཆོས་སྲིད་རིག་གནས་ཀྱི་བྱུང་འཕེལ་
-
2 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ། །
དང་བསྟུན་ནས་མི་ལ་དྲག་ཞན་དང་མཆོག་དམན་རབ་འབྲིང་མཛེས་
སྡུག་འདྲ་མིན་སོགས་ཀྱི་འདུ་ཤེས་ཡང་ལྟོས་ས་ལྟོས་འཇོག་གིས་བྱུང་
བ་དང་། དེ་བཞིན་བློ་ཡུལ་ལས་འདས་པའི་སྟོབས་ཤུགས་དེ་དག་
ལ་ཞུ་བ་བྱེད་ཐབས་སུ་བསང་གསུར་གྱི་མཆོད་པ་འབུལ་བ་དང་དུད་
འགྲོ་སྲོག་ཆགས་ཀྱི་དམར་མཆོད་འབུལ་བ་སོགས་ཀྱི་གོམས་སྲོལ་ཡང་
བྱུང་བར་གྲགས། སྣང་ཚུལ་འདི་ནི་འགྲོ་བ་མིའི་སྤྱི་ཚོགས་སུ་ཆོས་
ལུགས་དད་གུས་བྱུང་བའི་འགོ་ཁུངས་སུ་བཤད་དེ། མི་དང་རང་
བྱུང་ཁམས་བར་གྱི་ལུས་སེམས་གཉིས་ཐད་ན་གནས་པའི་ཐུན་མོང་མ་
ཡིན་པའི་འབྲེལ་བ་ལས་བྱུང་བའི་ཉམས་མྱོང་དང་བག་ཆགས་ཡང་ན་
ཤེས་བྱ་དེ་དག་ནི་གཏམ་དཔེ་འབྱུང་བའི་རྨང་གཞི་ཡིན་ནོ། ། དེར་
བརྟེན་དམངས་ཁྲོད་གཏམ་དཔེ་ཡི་ཐོག་མའི་དཔེ་འཇོག་ས་གཙོ་ཆེ་བ་
ནི་ལྷ་ཀླུ་སྡེ་བརྒྱད་དང་ཉི་ཟླ་སྐར་གསུམ། གཅན་གཟན་གཏུམ་དྲག་
ཅན་ སོགས་ ཡིན། རྗེས་ སུ་ སངས་ རྒྱས་ཆོས་ལུགས་དར་ བ་ནས་་་
བཟུང་བོད་ཀྱི་རིག་གནས་མཐའ་དག་སྔར་ལས་ལྷག་ཏུ་དར་རྒྱས་བྱུང་
བ་དང་ཆབས་ཅིག་ཏུ་དམངས་ཁྲོད་ཀྱི་གཏམ་དཔེ་ཀྱང་སྔར་ལས་ཕུན་
སུམ་ཚོགས་པར་གྱུར། སངས་རྒྱས་ཆོས་ལུགས་ལས་དྲངས་པའི་ཚེ་
འདི་ཕྱི་དང་ལས་རྒྱུ་འབྲས། དགེ་སྒྲུབ་སྡིག་སྤོང་གི་ལེགས་ཉེས་དང་
མཆོག་དམན་གྱི་བརྩི་བཀུར་སོགས་ཀྱི་གཏམ་བརྗོད་ཀྱི་ཁྱབ་ཁོངས་ཇེ་
རྒྱས་བྱུང༌། རྗེས་སུ་གླིང་རྗེ་གེ་སར་རྒྱལ་བོའི་མཛད་རྣམས་ཀྱི་སྒྲུང་
-
3
ཡ



སྔོན་འ གྲོ།
རྩོམ་སྣ་ཚོགས་གཅིག་རྗེས་གཉིས་མཐུད་ཀྱིས་བྱུང་བ་དེའི་ནང་དུ་གླིང་
རྗེ་གེ་སེར་རྒྱལ་བོའི་འཕྲིན་ལས་ཀྱིས་མཐའ་བཞིའི་རྒྱལ་ཕྲན་མང་པོ་
དྲག་པོའི་གཡུལ་འཐབ་ཀྱིས་དབང་དུ་བསྒྱུར་བའི་ལོ་རྒྱུས་ཀྱི་སྙན་རྩོམ་
རིང་མོ་དེ་ནི་གཏམ་དཔེ་ཡི་བང་མཛོད་ཅིག་དང་འདྲ་བར། བོད་
ཡུལ་ཀུན་ཏུ་ཧ་ཅང་དར་ཁྱང་ཆེ་བ་མ་ཟད། ས་ཆ་གང་མང་ཞིག་ལ་
གླིང་རྗེ་གེ་སར་རྒྱལ་བོ་སྟེ་སངས་རྒྱས་ཀྱི་སྤྲུལ་བ་ཡིན་པ་དང་ལྷ་གཉན་
གྱི་རྗེ་བོ་ཡིན་པར་ངོས་བཟུང་ནས་དད་པ་དང་མཆོད་འབུལ་བྱེད་ས་
ཞིག་ཏུ་གྱུར་པ་དང་། དེ་ཡི་སྒྲུང་དཔེ་ཐམས་ཅད་གཏམ་གྱིས་ཕྱུག་
ཅིང་དཔེ་ཡི་ མཚར་བས་ བོད་ཀྱི་གཏམ་དཔེ་སྟེ་ སྔར་ལས་ ལྷག་པའི་
ཕུན་སུམ་ཚོགས་ཤིང་དཔལ་ཡོན་ལྡན་པ་ཞིག་ཏུ་གྱུར་ཡོད་པ་རེད།
དེ་ཡང་བོད་ཀྱི་གཏམ་དཔེའི་ཁྱད་ཆོས་དང་སྐད་ཆའི་སྒྱུ་རྩལ་ཕྱོགས་
ནས་ བཤད་ན། བོད་ ཀྱི་ གཏམ་ དཔེ་ ནི་ བཤད་ ན་ ཁར་ བདེ་ བ།
ཉན་ན་རྣར་སྙན་པ། བརྗོད་བྱ་གནད་ལ་ཕུགས་པ། བསྟོད་པ་
བྱེད་ན་མི་ལྷ་ཡི་གཏོང་བ། སྨད་པ་བྱེད་ན་ལྷ་འདྲེ་ཡིས་གཏོང་བ།
མཚང་དུས་ན་སྙིང་འཕར་བ། ལ་རྒྱ་སྐུལ་ན་སྙིང་ སྟོབས་རྒྱས་པ།
གནས་ལུགས་བཤད་ན་སེམས་ལ་འབབ་པ་སོགས་ཀྱི་ཁྱད་ཆོས་དང་རྒྱུ་
རྩལ་ལྡན་པ་རེད།
གཏམ་དཔེ་ཡི་རྣམ་པའི་སྟེང་ནས་བཤད་ན། མདོར་ན་ཞུ་
གཏམ་ དང༌། གཟུ་ གཏམ། གྱོད་ གཏམ། བཙན་ གཏམ།
—
4
--



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
དཔའ་ གཏམ། སྡུག་ གཏམ། གཉོམ་ གཏམ། བཞད་ གཏམ།
འཁྱོག་ གཏམ། སྙིང་ གཏམ། རྒྱག་ གཏམ། གཉེན་ གཏམ།
དེ་མིན་ཚོགས་གཏམ། བསྒྲག་གཏམ་སོགས་བགྲང་གིས་མི་ལོང་བ་
ཞིག་ཡོད། སྔོན་ཆད་བོད་ཀྱི་གཏམ་དཔེ་ཡི་དཔེ་དེབ་གང་མང་ཞིག་
ལ་བལྟས་མྱོང་མོད། དེ་དག་ཚང་མ་བརྗོད་བྱ་དང་བརྗོད་བྱེད་གང་
ཡང་མ་བལྟས་བར་ཀ་ཁའི་གོ་རིམ་བཞིན་སྒྲིག་པས་གཏམ་དཔེ་མཚར་
བོ་ཡོད་ཀྱང་བརྗོད་བྱ་སྣ་ཚོགས་མཉམ་བསྲེ་བྱས་པས་བལྟ་བར་སུན་
སྣང་སྐྱེས་ པའི་ ཞན་ཆ་ མཆིས་ པར་ སྙམ། དེར་བརྟེན་དཔེ་དེབ་་་
འདིར་རྩོམ་སྒྲིག་གི་ཁྱད་ཆོས་ནི། བརྗོད་བྱ་གནད་དུ་བཟུང་ནས་
དེར་བསྟུན་པའི་གཏམ་དཔེ་ཡི་ཕྲེང་བ་བསྒྲིགས་ཏེ་གཏམ་དཔེ་ཡི་སྒྱུ་
རྩལ་མངོན་ཅི་ཐུབ་བྱས་ཡོད། འོན་ཀྱང་བོད་ཀྱི་གཏམ་དཔེ་ཚིག་
གཅིག་ལ་གོ་བ་སྣ་ཚོགས་ཤིག་མཆིས་སྟབས་གནད་གཅིག་ཏུ་འ།ཁེལ་
དཀའ་བར་འདུག དཔེར་ན་གཏམ་དཔེ་གང་མང་ཞིག་ལ་མིང་
ཚིག་གཅིག་སྟེ་ཚིག་མགོར་ང་བཞག་ན་ རང་རྣམ་ སྟོན་པ་དང་ཚིག་
མགོར་ ཁྱོད་ བཞག་ ན་ གཞན་ ཕྱོགས་ སམ་ ཡར་ ཞུ་ མཚོན་ པ་ ཡིན།
སྤྱིར་བོད་ཀྱི་གཏམ་དཔེ་དང་ཨ་མདོའི་གཏམ་དཔེ་གཉིས་ལ་ཁྱད་པར་
ཡོད་དགོས་པ་མི་འདུག་མོད། འོན་ཀྱང་གཏམ་དཔེ་ལ་་སྐད་ཡིག་ལྟ་
བུ་ གཅིག་ གྱུར་ཞིག་མེད་ པས་ ས་ཆ་ རེ་ ལ་ སྐད་ རིགས་ རེ་དང༌ སྐད་
རིགས་ རེ་ ལ་ ས་ གནས་ དེ་ ལ་ གོམ་ པའི་ གཏམ་ དཔེ་ རེ་ ཡོད་ པས།
– 3
–



སྔོན་འགྲོ།
འདིར་ཨ་མདོའི་ས་ཆའི་གཏམ་དཔེ་གཙོ་བྱས་ནའང་ཨ་མདོའི་རོང་
སྐད་ཀྱི་ཤན་ཤུགས་ཅུང་ཆེ་བས་སྤྱི་ཁྱབ་ཐུན་མོང་ལ་གོ་བ་བདེ་མིན་གྱི་
ཞན་ཆ་ ཅིས་ཀྱང་ཡོད་ངེས་ཤིང་། ཁ་ སྐད་རིགས་ ཀྱི་གཏམ་དཔེ་
འགའ་རེ་ཡིག་སྐད་དུ་བཅོས་རྗེས་སྒྱུ་རྩལ་གྱི་བྲོ་བ་ཉམས་འགྲོ་བས་
སོར་བཞག་བྱས་ ཡོད་ པ་ བཅས་ ཞན་ཆ་ ཅི་ མཆིས་ གཟིགས་མཁན་་་་
རྣམས་པའི་སྤྱན་སྔར་གཤེགས་སོ། །
{)
—-



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ལེ་ཚན་དང་པོ།
དེ་ཡང་ཚོ་བ་ཤོག་པའི་རྒན་པོ་རྒོད་པོ་དང་འགོ་བ་དཔོན་པོ་
སོགས་བླ་དཔོན་ཆེན་པོ་རྣམས་ཀྱི་འདུན་དུ་བཅར་ཅིང་མི་རེས་གཏམ་
རེ་བཤད་དེ་སོ་སོའི་བསམ་འདུན་མཚོན་པར་བྱེད་པ་ལ། ཆོས་
ལུགས་ཀྱི་གཙོ་འཛིན་ནམ་ཆོས་སྲིད་གཉིས་ལ་དབང་འབྱོར་བའི་བླ་མ་
སྐྱབས་གནས་སོགས་ཀྱི་སྐུ་གསུང་ཐུགས་ཀྱི་ཡོན་ཏན་དང་གཟི་བརྗིད་
ལ་བསྟོད་བསྔགས་དང་ཞེ་ས་སྦྱར་ཏེ་ཡར་ཞུ་བྱེད་པའི་གཏམ་དཔེའི་
སྐོར། དཔེར་ན།
ཀ ཨོ་ལགས་སོ། །
ད་དེ་རིང་། །
བསྟན་པའི་ཉི་མ་དགུང་ནས་ཤར། །
བཀྲ་ཤིས་དགེ་མཚན་ས་ལ་འཁྱིལ།
མི་ངོར་ལྷ་ངོ་འཕྲོད། །
ལྷ་ངོར་ཉི་མ་ཤར། །
ཞལ་མིག་གིས་མཐོང་། །
གསུང་རྣ་ཡིས་ཐོས། །
-
1 --



ལེ་ཚན་དང་པོ། །
ཁ
ཞལ་མཇལ་ན་སྒྲིབ་པ་དག།
གསུང་ཐོས་ན་བར་ཆད་སེལ་ལོ། །
སངས་རྒྱས་ཀུན་གྱི་ངོ་བོ། །
རིགས་གསུམ་མགོན་པོའི་སྤྲུལ་བ། །
བསྟན་པའི་ཆོས་ཀྱི་གཟུང་ཐག།
ཀ་ར་སྨན་གྱི་མདོ་ཐག་ཡིན། །
ཁམས་གསུམ་འཁོར་བའི་ཕ་མ། །
འ གྲོ་དྲུག་འདྲེན་པའི་བླ་མ། །
སེམས་ཅན་སྐྱིད་ཀྱི་གཞི་མ། །
ཤི་བོའི་ལམ་སྣ་འདྲེན་མཁན། །
གསོན་པོའི་བར་ཆད་སེལ་མཁན། །
མགོ་ཐོག་གི་བུམ་པ། །
ལྕེ་ཐོག་གི་བདུད་རྩི། ། །
ཕྱག་དད་པས་འཚལ་ས་ཡིན། །
ཁུར་རྒྱུ་ཤུ་པོའི་རྭ། །
བརྩི་རྒྱུ་བསྟན་པའི་ཆོས། །
རབ་འབྱམས་རྒྱལ་བའི་སྤྱི་གཟུགས། །
ཁམས་གསུམ་འགྲོ་བའི་མགོན་སྐྱབས། །
ལྷར་བཅས་སྐྱེ་དགུའི་གཙུག་ནོར། །
—
）
–



ཨ་མདོའི་གཏམ་དཔེ་མཁས་པའི་མགྲིན་རྒྱུན་བཞུགས་སོ།
འཛམ་གླིང་བསྟན་པའི་མངའ་བདག།
ཐུགས་མཁྱེན་པའི་ཡེ་ཤེས་མེ་ལོང་ནང་། །
དོན་མི་འཆར་བ་ལ་གཅིག་ཀྱང་མེད། །
ཀུན་གཟིགས་ཡེ་ཤེས་ཉི་མ། །
སྐྱབས་གཅིག་རྫོགས་པའི་སངས་རྒྱས། །
དུས་གསུམ་རྒྱལ་བའི་དབང་བོ། །
དཀྱིལ་འཁོར་རྒྱ་མཚོའི་མངའ་བདག
དུས་གསུམ་ཕྱོགས་བཅུའི་རྒྱལ་བ། །
བསླུ་མེད་གཏན་གྱི་སྐྱབས་གནས། །
མི་འགྱུར་རྡོ་རྗེའི་གཟུགས་སྐུ། །
སངས་རྒྱས་ལག་པའི་མཐིལ་རེད། །
མཛུབ་མོ་ལྔ་བོའི་དཀྱིལ་རེད། །
ཆོས་བླ་མ་མིན་པའི་ཞུ་ས་མེད། །
བློ་གོང་མ་མིན་པའི་གཏོད་ས་མེད། །
ཡར་ཞུ་ཅན་ལ་གདོང་ཞུ། །
གཙུག་ཏོར་ཅན་ལ་གསོལ་འདེབས། །
མགོ་དབུ་ཞྭའི་ནང་ན་སྐྲ་ལོ་དཀར་ནོ། །
ལུས་ཆོས་གོས་ནང་ན་སྐུ་ལུས་རགས་ནོ། །
སྐུ་རང་སྐྱེས་ཀྱི་ངོ་བོ་སྟོན་ནོ། །
–
3
-



ལེ་ཚན་དང་པོ།
ཁ
ཆོས་དེ་ཉིད་ཀྱི་བསྟན་པ་སྟོན་ནོ། །
བསླབ་གསུམ་འོ་མའི་རྒྱ་མཚོ། །
གསང་གསུམ་ནོར་བུའི་གཏེར་མཛོད། །
ཤར་སྟོད་བླ་མའི་ཆོས་ཀྱིས་ཚིམ། །
སྒར་སྨད་དཔོན་པོའི་ཁྲིམས་ཀྱིས་གནོན། །
ལྷ་རབས་གསུམ་གྱི་ལྷ་རྒན། ། །
སྲིད་པ་ཆགས་པའི་གངས་རྒན། །
དཀར་ཕྱོགས་ཆོས་ཀྱིས་སྐྱོང་ནོ། །
ནག་ཕྱོགས་ཟིལ་གྱིས་གནོན་ནོ། །
སྡེ་སྣོད་གསུམ་གྱི་ཆོས་དུང༌། །
ལུང་རིགས་གསེར་གྱི་དྲིལ་ཆེན། །
རྔ་མ་བརྡུང་ལྷ་སྲིན་རང་འཁོར་ཅན། །
མཚོན་མ་གཡུག་དགྲ་བོ་རང་འདུལ་རེད། །
ཆོས་ལུགས་དཔོན་པོའི་སྒྲུབ་ལུགས། །
ཡུལ་ལུགས་དཔོན་པོའི་ཁྲིམས་ལུགས། །
ཆོས་ཁྲིམས་དར་གྱི་མདུད་པ། །
རྒྱལ་ཁྲིམས་གསེར་གྱི་གཉའ་ཤིང་། །
ཆོས་འབྲེལ་གསེར་གྱི་ཐག་པ་ཆད་མེད། །
དམ་ཚིག་དངུལ་གྱི་སྒོང་བ་ཆགས་མེད། །
ག །
—
4
-



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
གྲུབ་ཆེན་བརྒྱད་བཅུའི་གྲུབ་རྟགས་ཅན། །
རྒྱན་དྲུག་མཆོག་གཉིས་ཀྱི་བདེན་པ་ཅན། །
མཐུ་མན་ངག་ཅན་གྱི་གཉན་པོ། །
རྫས་གདམས་ངག་ཅན་གྱི་བདག་པོ། །
མདོ་རྒྱུད་གངས་ཀྱི་རིག་འཛིན། །
གསང་ཆེན་བསྟན་པའི་གདུགས་དཀར། །
ག
5
—-



ལེ་ཚན་གཉིས་པ།
ལེ་ཚན་གཉིས་པ།
དེ་ཡང་རྒྱལ་ཁམས་ཀྱི་ཁ་ན་ཡེ་ཤེས་ཀྱི་སྤྱན་ཡོད་ཅེས་པ་བཞིན་
དཔོན་གྱི་བཟང་ངན་འབངས་ལ་གསལ་ཞིང་། འབངས་ལ་བྱམས་
ཀྱིས་སྐྱོང་བའི་དཔོན་པོ་དག་ལ་མི་ཚོས་ནམ་ཡང་བསྟོད་པའི་མེ་ཏོག་
གཏོར་ངེས་ཤིང་། མཐོ་རིམ་སྲིད་འཛིན་གྱི་གཟི་བརྗིད་སོགས་ལ་
བསྟོད་བསྔགས་དང་ཞེ་ས་བརྗོད་ཚུལ་གྱི་གཏམ་དཔེའི་སྐོར་ལ།
ཀ ཤར་ཕྱོགས་ཉི་མ་ཁ་ཚ་ས་ཡན་ཆད། །
ནུབ་ཕྱོགས་དུང་རི་སྤོ་མཐོ་ས་ཚུན་ཆད། །
ཁམས་གསུམ་དབང་དུ་སྡུད། །
སྟོང་གསུམ་ཟིལ་གྱིས་མནན། །
དགུང་ཨ་སྔོན་མི་འགྱུར་གྱི་ཀ་བ། །།
ས་དགོས་མོ་མི་འགྱུར་གྱི་མགོ་གནོན། །
ཕུ་ནུ་གཅིག་གི་གྲོས་ཁ་བྱས་ཡོད། །
དམག་མི་གཅིག་གི་དམག་དར་བྱས་ཡོད། །
གནམ་ཡར་ལ་འགྱོགས་པའི་ཤེད། །
ས་མར་ལ་གནོན་པའི་ལྗིད། །
—
6
-



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཁ
སྨད་ཉི་མ་འཆར་ས་ཡན་ཆད། །
སྟོད་ཉི་མ་ནུབ་ས་ཚུན་ཆད། །
ཆབ་སྲིད་དབང་གི་ཐོབ་ཅན། །
རྨ་བྱ་སྔོན་མོའི་གདུགས་ཅན། །
དགུང་ཨ་སྔོན་མཐོ་རུང་སྒུར་ནས་འགྲོ་དགོས། །
ས་དོག་མོ་ཡངས་རུང་བསྐུམ་ནས་འདུག་དགོས། །
བཙན་པོའི་གཉའ་ཡིས་གནོན་ནོ། །
གཉོམ་ཆུང་འདབས་ཀྱིས་སྐྱོང་ནོ། །
མི་རྒོད་བཙོན་ལ་འཇུག་ནོ། །
རྟ་རྒོད་སྒྲོག་ལ་རྒྱག་ནོ། ། །
སྟོབས་ཆེ་བ་གཡུ་འབྲུག་གི་ཐོག།
ཐབས་མཁས་པ་ནམ་མཁའི་གློག།
སྟོད་རྒྱ་གར་བསྟན་པའི་ཆོས་གསུང་ས། །
སྨད་རྒྱ་ནག་གོང་མའི་ཁྲིམས་གཅོད་ས། །
བརྒྱ་རྩ་བརྒྱད་རྩ་བའི་རྩ་ཁྲིམས་ཡོད། །
སྟོང་རྩ་གཉིས་རྩ་བའི་སྲིད་ཇུས་ཡོད། །
ཁྲིམས་ལྕགས་ཐག་གི་དཔོན་པོ། །
ཐེལ་ཐམ་ཀ་ཡི་བདག་པོ། །
མགོ་ཡོད་བརྒྱའི་སྐུར་ས། །
—
7
-



ལེ་ཚན་གཉིས་པ།
ལྕེ་ཡོད་བརྒྱའི་ཞུ་ས། །
སྐྱིད་སྡུག་ཞུ་སའི་དཔོན་པོ། །
གྲང་ལྟོགས་སྟོན་སའི་ཕ་མ། །
ལྟས་ལྟས་དགུང་སྔོན་གནམ་ལ་བལྟས་ཡོད། །
ཉན་ཉན་འབྲུག་ཆུང་སྐད་ལ་ཉན་ཡོད། །
རྟ་དཀར་པོའི་སྲབ་མདའ་དར་གྱིས་ལྗིབས་དོན། །
དཔོན་ཆེན་པོའི་ཁ་ངོ་ཨེ་ཟིན། །
དུང་དཀར་པོའི་ཁོག་པ་དབུགས་ཀྱིས་བཀང་དོན། །
རྗེ་བླ་མའི་ཆོས་ར་ཨེ་ཚོགས། །
ལགས་སོ་ཟེར་ནས་ཁ་ཡག་བཤད་ས། །
མཐེ་མོང་བསྟན་ནས་ལག་གཡོག་བྱེད་ས། །
སྡུག་མ་ནུས་ཞུ་ས་དཔོན། །།
ཐང་ཆད་ན་འཇུ་ས་རྟ། །
འུག་པ་རྒན་པོའི་རྒྱབ་རི་བྲག་ལ་བརྟེན་ས། །
ངང་བ་སེར་བོའི་མདུན་རི་མཚོ་ལ་བརྟེན་ས། །
རྒྱབ་རི་རྒྱལ་བོའི་བང༌། །
མདུན་རི་ཁུ་ལའི་ཞྭ། །
དགུང་ཨ་སྔོན་དཀྱིལ་གྱི་ཕ། །
ས་དོག་མོའི་དཀྱིལ་གྱི་མ། །
ཀ
-- 8 --



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ག
རྒྱལ་བོ་ཁྲི་ལ་བཞུགས་ན། །
སྤྱན་མིག་འབངས་ལ་གཟིགས་ནོ། །
སྡུག་མེད་ཕམ་གསུམ་འདོན་ས། །
སྡུག་གཏམ་ཕྲེང་བ་འདྲེན་ས། ། །
ཁྲིམས་གཞུང་སྔོན་མོ་ཆུ་ལས་རིང༌། །
ཁྲིམས་ཁང་དམར་པོ་མེ་ལས་ཚ། །
གསུང་གནམ་ལྕགས་གིས་སྟ་རེ་འབུད། །
ཚིག་ཐོང་ལྕགས་གིས་འཛེར་མ་རྒྱག།
གསོ་སྐྱོང་ཕ་མས་བྱས་ཀྱང༌། །
ལུས་སྲོག་དཔོན་ལ་དབང་ཡོད། །།
ལ་ཁྲིམས་རི་ཡི་མགོ་ནས་བསྡམས་ན། །
ཁ་དཀར་པོ་ཡིན་རུང་འབབ་དབང་མེད། །
ལུང་ཁྲིམས་ཆུ་བོའི་འགྲམ་ནས་བསྡམས་ན། །
ཉ་གསེར་མིག་ཡིན་རུང་འགྲོ་དབང་མེད། །
བཀའ་རྡོ་རྗེ་གཅོད་པ། ། །
གསུང་སྤུ་གྲི་ངར་མ། །
བྱ་བརྒྱ་བོའི་ཉན་ས་བྱ་བརྒྱའི་ཕ། །།
མི་བརྒྱ་བོའི་ཉན་ས་མི་བརྒྱའི་དཔོན། །
--
（）
–



ལེ་ཚན་གསུམ་པ།
ལེ་ཚན་གསུམ་པ།
གོང་རིམ་མི་སྣའམ་གཟི་བ་སོགས་ཀྱིས་དམའ་རིམ་གྱི་གྱོད་དོན་
སྣ་ཚོགས་ཞི་འདུམ་ཡོང་ཆེད་མང་ཚོགས་ལ་ཁ་བརྡ་སློབ་གསོ་གཏོང་
བའི་གཏམ་དཔེའི་སྐོར། །
ཀ སྲིད་ཇུས་གསེར་གྱི་ཉི་མ་དགུང་ནས་ཤར། །
སྒྲིག་ལམ་དུང་གི་ཟླ་བ་མཐའ་ནས་འཚེར། །
བདེ་སྐྱིད་ཀྱི་ཉི་མ་སྟེང་ནས་ཤར་ཡོད། །་
སྡུག་བསྔལ་གྱི་མུན་པ་མཐའ་ནས་དྭངས་ཡོད། །
སྐྱིད་གནམ་གྱིས་བྱིན་ན། །
སྡུག་ལམ་གྱིས་བཏགས། །
སྐྱིད་ཀྱིས་སྡུག་མ་ཉོ། །
མར་གྱིས་ཚིལ་མ་ཉོ། །
སྡིག་པའི་འཁོར་ལོ་གནམ་ལ་མ་བསྐོར། །
དམྱལ་བའི་ས་བོན་ས་ལ་མ་བཏབ། །
རྒྱ་མཚོའི་ནང་དུག་མ་འདེབས། །
རི་རབ་ངོར་མེ་མ་གཏོང་། །
ཁ 10 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
མིག་ཅན་ཡིན་ན་སྔོན་རིག་དགོས། །
མཁས་པ་ཡིན་ན་གཞུག་རིག་དགོས། །
ཁ་མཆུ་གསོག་ནས་གྱོད་གཞི་བཟོས། །
རྣམ་རྟོག་ཟོས་ནས་ནད་གཞི་བཅས། །
སྤྱི་ཇུས་གསེར་གྱི་ཕུང་བོ་ལ། །
རང་དོན་དུག་གི་སྟ་རེ་མ་གཡུག།
གྱོད་ཀྱི་མི་བདེ་ས་གཞུག་ཡིན། ：
ལམ་གྱི་མི་བདེ་ས་སྔོན་ཡིན། །
སེར་སྣ་ཅན་ལ་སྤུན་མི་འཁོར། །
གཡོ་སྒྱུ་ཅན་ལ་གྲོགས་མི་འཁོར། །
གཞན་ལ་བལྟ་བའི་མིག་ཡོད་ན། །
རང་ལ་བལྟ་བའི་མེ་ལོང་དགོས། །
དཔའ་རེ་མང་ན་སྡུག་རེ། །
ཁ་རེ་མང་ན་གྱོད་རེ། །
ཆུ་སྣ་ཆོས་ཁྲིད་ན་སྲིད་སྡེ་ཆུས་ཁུར། །
མེ་སྣ་རླུང་གིས་ཁྲིད་ན་དགའ་ལྡན་མེར་བསྲེགས། །
བརྒྱག་དུས་ལྟོགས་སྡུག་མ་བརྗེད། །
དྲོད་དུས་འཁྱག་སྡུག་མ་བརྗེད། །
གྱོད་མགོ་རི་ལས་བརྗིད། །
ག 11 --



ལེ་ཚན་གསུམ་པ།
གྱོད་རྔ་ཆུ་ལས་རིང༌། ། །
ཚེ་གང་བོར་སྨན་འཐུང་། །
ཤི་བའི་ཉི་མ་དུག་འཐུང༌། །
རྫ་མ་བཅག་ན་གཞུང་གྱོང་རེད། ། །
དཀར་ཡོལ་བཅག་ན་རང་གྱོང་རེད། །
བྱ་བ་ཀུན་ལ་དཔྱད་པ་གཏོང༌། །
འཇིག་རྟེན་ཁམས་ལ་ལྟད་མོ་ལྟོས། །
བློ་སྔོན་ལ་དྲན་ན་མཁས་པ་ཡིན། །
འགྱོད་པ་ལས་ཀྱི་ཐ་མ་ཡིན། །
ཁ་དགུན་ལ་བབས་ན། །
སྡུག་དཔྱིད་ལ་འཇོག།
གནམ་མཁའི་བྱ་འགྲོགས། །
ས་ཐོག་གི་འབུ་འགྲོགས། །
སྐྱིད་ཐག་རིང་བའི་བློ་དགོས། །
སྡུག་ཐག་ཐུང་བའི་ཐབས་དགོས། །
རྒྱང་གཏམ་གོ་བའི་རྣ་དགོས། ། །
རྒྱང་རིང་རིག་པའི་མིག་དགོས། །
སྔར་ཡོང་གི་ཐིགས་པ། །
ཕྱི་ཡོང་གི་རྒྱ་མཚོ། །
འ#
- 12 --



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཁ
མི་ལ་མི་དགོས་འཁྲུག་རྩོད། །
ལུས་ལ་མི་དགོས་ན་ཚ། །
ལྷ་བླ་མ་རིག་ན་མཇལ་རྒྱུ་དགའ་ཡང་། །
དགྲ་བཙན་པོར་ཐུག་ན་འཐུབ་རྒྱུ་དཀའ། །
གཉིད་གཏི་མུག་ཡིན་ན་སད་རན། །
སྒོམ་ཏིང་འཛིན་ཡིན་ན་གྲོལ་རན། །
དཔའ་ཐབས་ཚོད་ཟིན་ན་རང་སྲོག་བདེ། །
ཟས་ཟ་ཚོད་ཐུག་ན་འབྱུང་གཞི་བདེ། །
གྱོད་ཚོད་འཛིན་པའི་ཕ་དགོས། །
ཟས་ཚོད་འཛིན་པའི་མ་དགོས། །
ཁ་ཕོད་འཐེན་མཁན་མཁས་པ་མིན། །
གླེན་སྤྱོད་བྱེད་མཁན་དཔའ་བོ་མིན། །
སེམས་ངན་མི་ལ་བྱས་ན། །
བྱ་ངན་རང་ལ་འཁོར་ཡོང་། །
ཕུགས་མི་བདེ་བྱ་ཚང་རླུང་གིས་གཏོར། །
མདོ་མི་བདེ་ཉ་སྲམ་ཆུ་ཡིས་ཁུར། །
རྩ་བ་མེད་པའི་རྩོད་དོན། །
རྩེ་མོ་ས་རྒྱུས་གནམ་རྒྱས། །
ཀུན་ཤེས་སྲིད་པའི་སྐྱིད་སྡུག་ཤེས་དགོས། །
-- 13 ——



ལེ་ཚན་གསུམ་པ།
འཇིག་རྟེན་སྤྱི་ཡི་འགྲོ་ལུགས་ཤེས་དགོས། །
བསྟན་པའི་ཆོས་ཀྱི་འཁོར་ལོ་ཤེས་དགོས། །
མ་དག་འགྲོ་བའི་ཉེས་དམིགས་ཤེས་དགོས། །
གནམ་མཐའི་སྤྲིན་གྱི་འགྲོ་ཚུལ་ཤེས་ན། །
ས་གཞིའི་རྡུལ་གྱི་ལངས་ཚུལ་ཤེས་དགོས། །
མགོ་ནག་མི་ཡི་བསམ་ཚུལ་ཤེས་དགོས། །
འདབ་ཆགས་བྱ་ཡི་ལྡིང་ཚུལ་ཤེས་དགོས། །
ཤ་ཕོ་སྒང་ལ་བུད་ན་སྔ་ལྟ་ཕྱི་ལྟ། །
ངང་བ་མཚོ་ལ་རྐྱལ་ན་གནམ་ལྟ་མཚོ་ལྟ། །
དུང་དཀར་པོ་ཡིན་ན་འབུད་དགོས། ། །
རྡུལ་མེ་ལོང་ཡིན་ན་ཕྱི་དགོས། །
འུག་པས་མུན་ནག་འཐིབས་ན་འདོད། །
ཁྲ་ཡིས་ནམ་མཁའ་དྭངས་ན་བསམ། །
ནེ་ལེས་ཁ་རྐྱང་བབས་ན་འདོད། །
གྱོད་ལས་ན་གྱོང་རེད། །
རྒྱུ་མ་ལུགས་ན་ཁྲག་དགོས། །
སྔ་དྲོ་ལག་པས་དོང་བརྐོས་ན། །
ཕྱི་དྲོ་ནོམ་པས་སྒང་གསབ་དགོས། །
ལབ་བརྒྱབ་ན་ལབ་ཤུལ་གང་དགོས། །
ཁ་
ཀ
1:{



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
༦)
DK DK DK
གོས་གོན་ན་ཉི་མ་དྲོད་དགོས། །
སྔ་དྲོ་རྟ་རྒྱུག་སྒང་ནས་བྱས་ན། །
ཕྱི་དྲོ་རྟ་སྐྱིན་ཁྲག་གིས་འཇལ་དགོས། །
སྔ་དྲོ་བླ་མ་དུག་གིས་བགྲོངས་ན། །
ཕྱི་དྲོ་སྐུ་གདུང་གསེར་གྱིས་བརྒྱན་དགོས། །
རིན་ཆེན་གསེར་གྱིས་ཁྲི་བརྩིགས། །
ཟ་འོག་གོས་ཀྱིས་གདན་བཏིངས། །
སར་བཞུགས་ན་གསེར་ནག་གི་མདུད་པ། །
ཡར་ལངས་ན་གསེར་ནག་གི་ཐུར་མ། །།
མི་ཤེས་རྒྱ་ཅན་ལ་མཐོང་རྒྱ་དགོས། །
རྟ་གོམ་པ་ཅན་ལ་འགྲོ་རྒྱུ་དགོས། །
ཚིག་རྩ་མེད་བཤད་དཀའ། ། །
མདའ་སྒྲོ་མེད་འཕེན་དཀའ། །
ཤུག་པ་བཟུང་ནས་བསང་ཕུད། །
ཕྱག་མ་བཟུང་ནས་འདྲེ་འབོད། །
ས་ཡི་རྡོ་བླངས། །
རུམ་གྱི་བྲོ་ལྷུང༌། །
ཁ་ཡག་བཤད་ན་མི་མི་སྐྱོབས། །
ད་ར་འཐུང་ན་སྐོམ་མི་སོད། །།
མ 15



ལེ་ཚན་གསུམ་པ།
རྨ་བྱ་དེ་ཕོར་མེ་ཤོར་ན། །
རིག་རིག་གཉིས་ཀས་ཕུ་འདེབ། །
ཕོ་གྱོད་ཕ་བོང་སྒུལ་མེད། །
མོ་གྱོད་ཤུག་པ་རུལ་མེད། །
མགོ་ཡངས་ནས་ཇོ་ཞྭ་རླུང་ལ་སྐུར། ། །
རྐང་ཡངས་ནས་སོག་ལྷམ་ཆུ་ལ་སྐུར། །
དཀར་པོ་བཏབ་སར་དཀར་པོ། །
ནག་པོ་བཏབ་སར་ནག་པོ། །
ཐབ་ཁུང་འོག་གི་མེ་འབུད། །
རྒྱ་སྒོའི་འོག་གི་རྟ་འཛིན། །
སྟོད་གངས་རི་དཀར་པོ་མར་དུ་གྱུར། །
སྨད་རྒྱ་མཚོ་ཆེན་པོ་ཆང་དུ་གྱུར། །
ལྷ་ཡུལ་ལ་ལམ་ཡོད་ན་འ གྲོ་མི་མེད། །
དམྱལ་བ་ལ་སྒོ་མེད་རུང་འཛུལ་ནས་འགྲོ། །
ཁ་དང་ཁོག་པ་དྲང་མོ་བྱོས། །
ལུས་དང་ལག་པ་གཙང་མ་བྱོས། །
དགུང་གཡུ་འབྲུག་སྔོན་མོ་མ་ཉལ་ན། །
ཤར་དུང་རིའི་སྨུག་པ་ཡལ་མེད་རེད། །
ཆུས་མི་ཐེག་དེའུ། །
ཁ
16 ཕགས་



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ག
ང
དམ་པའི་ཆོས་ལ་རྫུན་མི་འགྲོ། །
འཛིངས་ན་ཡག་པོ་མི་ཡོང༌། །
སློང་ན་ཞིམ་པོ་མི་འོང་། །
བཀོལ་མི་ཤེས་ཡོན་ཏན་དོན་མེད། །
འདེབས་མ་ཤེས་ས་ཞིང་སྟོང་བ། །
གསུང་འདུན་པའི་འོག་གི་གཏམ་ཤོད། །
གཡག་རྩིད་པའི་འོག་ནས་ཧར་འདེབས། །
རོགས་པ་བརྒྱ་ཡོད་ན་ཉུང་ཚད། །
དགྲ་ཡ་གཅིག་ཡོད་ན་མང་ཚད། །
རྟ་མ་རྒྱུག་བསྡད་ན་ཆད་རྒྱུ་མེད། །
གཞུ་མ་འཐེན་བསྡད་ན་ཆག་རྒྱུ་མེད། །
ཁ་ཁ་རོག་བསྡད་ན་ཁ་མཆུ་མེད། །
མགོ་རུམ་ལ་བཅུག་ན་བསེར་བུ་མེད། །
ཆུ་ལོག་བྱུང་ན་ཉ་མི་བདེ། །
འཁྲུག་རྩོད་བྱུང་ན་མི་མི་བདེ། །
རྟ་རྨ་ཅན་པོ་སྡུག་ནི་རེད་མ་གཏོགས། །
སྒ་ཤིང་ཅན་པོར་ཡོང་རྒྱུ་མེད། །
མགོ་བོ་བྲག་ལ་བསྡབས་ན། །
ཀླད་ཁྲག་ནམ་མཁར་མཆོད། །
- 17 -



ལེ་ཚན་གསུམ་པ།
ག
ཆོས་མི་ལ་བཤད་ན། །
སྡོམ་པ་རང་ལ་གཙང་དགོས། །
སྡུག་ཐང་ན་ཡོད་ནོ་ཐོད་ལ་མ་ལེན། །
རོ་ལམ་ན་ཡོད་ནོ་ཕྲག་ལ་མ་ཁུར། །
སྡིག་ཅན་དམྱལ་བར་འགྲོ་ཁར། །
བསོད་ནམས་མེ་ལྟར་འབར། །
མི་ལུས་ལེན་ཁར་ཁྱི་ལུས། །
དམྱལ་བར་འགྲོ་ཁར་དཔོན་ལུས། །
དམག་དཔོན་མང་ན། །
དམག་ཇུས་ཤོར། །
མ་འགྱུར་ན་བློ་མིན། །
མ་ཁུག་ན་སེམས་མིན། །
མི་སྐྱོན་བཤད་དགོས། །
ཤིང་སྐྱོན་གཞོགས་དགོས། །
རང་སྐྱོན་སྦས་ན། །
ཕྱི་སྡོམ་དཀའ། །
གོམ་པ་གང་གི་རིང་ཐུང་མ་རྩོད། །
ཆུ་ཚོད་གཅིག་གི་སྔ་ཕྱི་མ་རྩོད། །
ཐག་མ་བཅད་ན་མི་ཆོད། །
- 18 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
འབྲུ་མ་བཏབ་ན་མི་སྐྱེས། །
གོ་བའི་བུ་ལ་ཚིག་གཅིག།
མགྱོགས་པའི་རྟ་ལ་ལྕག་གཅིག།
ཕོ་ལ་དགུ་བསྐོར་ན་བྱང་མ། །
མོ་ལུང་དགུ་བསྐོར་ན་དྲེད་མ། །
ཕོ་རྣམ་དོགས་ཅན་ལ་གྱོད་དགུ་འཁོར། །
མོ་རྣམ་དོགས་ཅན་ལ་འདྲེ་དགུ་འཁོར། །
སེམས་ངན་མི་ལ་བྱས་ན། །
བྱ་ངན་རང་ལ་འཁོར་ཡོང་། །
ཕོ་རོག་ནག་པོའི་སྡུག་སྒྲུབ་ཀྱིས། །
ངང་བ་སེར་པོ་འདམ་ལ་ཟུག།
དགྲ་ཚུར་བཞག་དགེ་སྡུག་སྤྱི་ཁུར། །
དགྲ་ཕར་བཞག་ཕོ་རོགས་མདའ་ཁུར། །
མི་འདོད་སྨན་གྱིས་ནད་གསོ། །
མི་སྙན་གཏམ་གྱིས་ཕན་ཐོག། །
ཤི་བོས་མི་འདོད་སྡིག།
གསོན་པོས་མི་འདོད་གྱོད། །
རང་སྐྱོན་ཤེས་ན་སངས་རྒྱས། །
རང་ལུས་དག་ན་བན་ཆུང་། །
1 (
——



ལེ་ཚན་གསུམ་པ།
ཁ
སང་ས་རྒྱས་ཁམས་ལ་བྱོན་ན། །
སྡིག་ཅན་ཉེས་པ་སེལ། །
བཟོད་པ་ཡིན་ན་དགེ་བ་མེད། །
ཞེ་སྡང་ཡན་ན་སྡིག་པ་མེད། །།
དཔོན་རྒྱལ་པོ་ཁྲི་ལ་བཞུགས་ན། །
ཡུལ་ཁམས་བདེ་ལ་འཁོད། །
སྟག་དོང་མདའ་ལ་རིང་ཐུང་མེད། །
གཟིག་ཤུབ་གཞུ་ལ་སྲ་སྙི་མེད། ། །
དྲིན་ཅན་མར་གྱི་མི་ལ། །
ཉི་མའི་ལག་ཡོག་མ་གཏོང་། །
གསེར་གྱི་རྟ་རང་ལ་ཡོད་ན། །
དངུལ་གྱི་ལུག་ཐང་ནས་སྒྱུར། །
ལྷ་ལ་འབོད་ཐག་རིང༌། ། །
འདྲེ་ལ་ཁ་ཐག་ཉེ། ། །
ལས་བཅོལ་སའི་ལྷ་མེད། །
བདེན་བཤད་སའི་དཔོན་མེད། །
ནམ་ཉི་མ་གཉིས་ལ་རིང་ཐུང་མེད། །
ཆུ་གད་པ་གཉིས་ལ་མཐོ་དམའ་མེད། །
རང་གཤིས་བཅོས་དཀའ། །
— 20 ...



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
མགོ་མཇུག་ལྡོག་དཀའ། །
རྟ་མཐའ་དཀྱིལ་གསུམ་བརྒྱབ་ན་འབུད་ས་འོབས། །
ཁང་མཐའ་དཀྱིལ་གསུམ་བརྒྱབ་ན་འགྲོ་ས་སྒོ། །
ལྷ་གསེར་གྱིས་རྒྱུན། །
མི་གོས་ཀྱིས་རྒྱན། །
ཆུ་རྒྱུགས་སའི་གཞུང་། །
མི་འ གྲོ་སའི་ལམ། །
བྲིས་པའི་རི་མོའི་ནང་། །
འདོད་པའི་ཐིག་ལེ། །
དྲང་མོ་མེད་ན་ལབ་རྒྱུ། །
རྒྱུ་འབྲས་མེད་ན་གླེང་རྒྱུ། །
པི་ཝང་མི་ཤེས་ངུ་མཁན་འདྲ། །
གླིང་བུ་མི་ཤེས་དགོད་མཁན་འདྲ། །
འཛུགས་དུས་མེ་ཏོག།
སྐྱེས་དུས་ཚེར་མ། །
— 21 ལ་



ལེ་ཚན་བཞི་བ།
ལེ་ཚན་བཞི་བ།
གཟུ་བ་དང་གོང་རིམ་བླ་དཔོན་རྣམས་ཀྱིས་དམངས་ཁྲོད་ཀྱི་
རྩོད་གཞི་སྣ་ཚོགས་ལ་བར་འདུམ་བྱེད་སྐབས་ཡ་ཡོ་མེད་པར་དྲང་
བདེན་དང་རྒྱུ་འབྲས་ལུགས་མཐུན་བྱེད་དགོས་པའི་གཏམ་དཔེའི་
སྐོར།
ཀ ཁ་མ་སྐུ་ཚབ། ། །
སྐུ་མ་སྲུང་ཚབ། །
མངགས་པའི་མི། །
འཕངས་པའི་མདའ། །
ཕྱག་ལག་དྲོན་པོ་མགོར་བཞག།
ཕྱག་མདུད་དམར་པོ་སྐེར་བཏགས། །
གོང་མ་ལྷ་ནས་བཀའ་བསྒོས། །
བར་མ་གཉན་ནས་དམ་བཅས། །
མུན་ནག་ཁམས་ཀྱི་མི་རེད། །
མི་མངོན་དབྱིངས་ཀྱི་ལྷ་རེད། །
— 22 །



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
གཟུ་བར་གྱི་མི། །
བྲག་བར་གྱི་ལྷ། །
མིག་བར་གྱི་གདོང་བ། །
ཤ་བར་གྱི་སོག་པ། །
གདོང་དཀྱུས་ཀྱི་མིག།
ཆག་དཀྱུས་ཀྱི་ཕང༌། །
ཁ་ཚིག་བར་གྱི་མི། ། །
སྐལ་ཚུགས་བར་གྱི་རྡོ། །
དཀར་ནག་གི་དབྱེ་བ་འབྱེད་མཁན། །
ཐག་ནག་གི་མདུད་པ་གྲོལ་མཁན། །
རྒྱུ་འབྲས་ཀྱི་རྒྱུ་ལུང་གྱེན་ནས་འཐེན་མཁན། །
བདེན་འཛིན་གྱི་གྲི་ཁ་ཐད་ཀྱིས་གཅོད་མཁན། །
ཁྲི་མ་འབུམ་ལ་ཁ་ཡིག་སྒྲིག་མཁན། །
རིན་ཆེན་སེར་ལ་སྐེད་རགས་བཅིངས་མཁན། །
བདེན་དེད་ནས་རི་གསུམ་གྱི་རྩེ། །
རྫུན་དེད་ནས་ལུང་གསུམ་གྱི་མདོ། །
གཏམ་ཨ་ཁུས་བཤད་ན་ཉེ་རིང་མེད། །
ཤ་ཨ་ཕས་བགོས་ན་ཆེ་ཆུང་མེད། །
ཡ་ 23 –
-- 23



ལེ་ཚན་བཞི་བ།
བསམ་པ་བཟང་བོར་གནོད་པ་མ་སྐྱེལ། །
བྱང་ཆུབ་སེམས་དཔར་དམའ་འབེབས་མ་བྱེད། །
ཇ་ཨ་མས་སྐོལ་ན་ཡག་བཙོག་མེད། །
ཁ་འོ་མས་བསྲེགས་ན་ཨ་ཚ་མེད། །
ཡུལ་ཕ་མས་རྡུང་ན་སྐྱོ་བ་མེད། །
ཁྲིམས་དཔོན་པོས་བཅད་ན་སེམས་ཁུར་མེད། །
བྱང་མ་རྒྱུགས་ན་ཕྱི་ལམ་ཡངས་ནི། །
རྣོན་པོས་བཅད་ན་ཁ་འཕྲོད་ཡག་ནི། །
རྡོ་བླངས་ནས་བདེ་སར་འཇོག།
ཞྭ་བླངས་ནས་ཁུས་མགོར་འགེལ། །
སེམས་ཀྱི་མདུད་པ་གྲོལ། ། །
རྫ་མགོའི་སྨུག་པ་ཡལ། །
བླ་མ་རོ་ལ་དགའ་ནི་མ་རེད། །
དཔོན་པོ་གྱོད་ལ་དགའ་ནི་མ་རེད། །
ཐབས་མཁས་པའི་རྒྱ་མཚོའི་མཐའ་ནས་བསྐོར། །
དོན་མཁས་པའི་ནོར་བུ་གཏིང་ནས་ལེན། །
གོས་རི་མོ་ཅན་པོ་ཐང་ལ་བཏིངས་ན། །
བཟོ་སྤྱོད་བཀོད་བཟང་པོ་ཡིད་ལ་འཆར། །
— 24



ཨ་མདོའི་གཏམ་དཔེ་མཁས་པའི་མགྲིན་རྒྱུན་བཞུགས་སོ།
ཁ
བྱ་མ་འ གྲོགས་སྒོ་ང་ལེན་ཐབས། །
བ་མ་འདྲོགས་འོ་མ་བཞོ་ཐབས། །
དཀར་འོ་མའི་ནང་ན་འཆང་ནི།
རྐང་ཨ་མགྱོགས་སྟེང་ན་བདེ་ནི། །
ར་མ་སྤྱང་ཀིས་མི་གསོད་ནི། །
སྤྱང་ཀི་མུ་གེས་མི་འཆི་ནི། །
བཤད་པའི་འཕྲོ་གཙང་དགོས། །
བཟོས་པའི་སྲུབས་དམ་དགོས། །
རྫ་རིའི་གཞུག་ན་སྨུག་པ་མེད་ནི། །
ནམ་ལངས་གཞུག་ན་བསེར་བུ་མེད་ནི། །
སྔགས་པ་ལངས་ཤུལ་ན་འདྲེ་མེད་ནི། །
གཟུ་བ་ལངས་ཤུལ་ན་གྱོད་མེད་ནི། །
ནམ་མཁའི་གཡའ་དྭངས་ནི། །
ས་གཞིའི་རྡུལ་དག་ནི། །
ཉིན་སྲིབས་མེད་པའི་ཉི་མ། །
ཆེ་ཆུང་མེད་པའི་སྒོ་ང་། །
ལྷུ་ཡོད་ན་གཏོར་ནོ་རེད། །
ལྷུ་མེད་ན་བཅག་ནོ་རེད། །
ས 25 ཡ



ལེ་ཚན་བཞི་བ།
ལུག་སྤྱང་ཀིས་བསད་ན་གསོད་ནོ། །
རྟ་ཇག་པས་དེད་ན་འདེད་ནོ་རེད། །
ཉེ་རིང་མེད་པའི་གཏམ་བཤད་ན། །
རྣམ་རྟོགས་སྤངས་ནས་ཁས་ལེན་དགོས། །
གཏམ་གྱི་བདེན་རྫུན་བརྟག་ན་ཤེས། །
ལུག་གི་ཚོ་ལྗིད་རེག་ན་ཤེས། །
གས་པ་སྦྱར་ཐབས་བྱེད། །
ཐེལ་པོ་འཚེམ་ཐབས་བྱེད། །
ངོ་ཆེན་གྱི་ངོ་སློང་ས་མེད། །
རྒྱུ་ཆེན་གྱི་སྟོབས་ཚད་ས་མེད། །
གྱོད་པས་མི་བཤད་དགུ་བཤད། །
གཟུ་བའི་མི་གོ་དགུ་གོ། །
གོས་ཀྱི་མི་འཛིན་ས་གོང་བ་ཡིན། །
ཞྭའི་མི་འཛིན་ས་ཇ་ལ་ཡིན། །
ཆོས་དོན་བཤད་ན་སྟོན་གཞི་དགོས། །
འཇིག་རྟེན་བཤད་ན་མགོ་རྔ་དགོས། །
ཚིག་རྩ་བ་ཅན་པོ་ཐོད་གཏུགས་དགོས། །
ཤ་རུས་པ་ཅན་པོ་ལྷུ་སྒྲིག་དགོས། །
- 26 -



ཁ
ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ། །
ཚིག་ཁ་ཐོག་ནས་བཤད་ན་དོན་ཐོག།
རྐང་རྡོ་ཐོག་ནས་བཅག་ན་ལྕེ་ཐོག།
ཐག་རིང་སྐད་ཆ་རྣ། །
བྱ་དཀར་གྲིབ་མ་ཐང་། །
གཏམ་བརྒྱ་བཤད་ཀྱི་གསང་ཆ་དོན། །
འོ་སྟོང་དཀྲུག་གི་སྙིང་བོ་མར། ། །
གཏམ་ཕུགས་མེད་བཤད་ན་བདེན་ལུགས་མེད། །
མཚོན་ཡུ་མེད་གཡུག་ན་ཆོད་ལུགས་མེད། །
ཁ་ཚོད་ཡོད། །
གཏམ་ཚོད་མེད། །
ཁ་ངན་རྒོད་ལ་ཤོར་ན། །
ལུས་ངན་ཁྲིམས་ལ་སྦྱར། །
ཡར་དཔེ་ཞྭ་ལ་མི་འབྲེལ་ནི། །
མར་དཔེ་ལྷམ་ལ་མི་འབྲེལ་ནི། །
མི་རྒྱགས་ན་མི་བཤད་དགུ་བཤད། །
ཁྱི་རྒྱགས་ན་མི་ཟུག་དགུ་ཟུག།
རྒྱ་ནག་ཁྲི མས་སྒོར་ལྷུང་ན་ཚིག་རྩ་དགོས། །
གཤིན་རྗེའི་ཁྲིམས་སྒོར་ལྷུང་ན་དགེ་རྩ་དགོས། །
27



ལེ་ཚན་བཞི་བ།
ང
ཆུ་རྨ་ཆུར་བརྒལ་ན་རོབ་དགོས། །
བྲག་དམར་པོར་འགོས་ན་ཐེམ་དགོས། །
ཤ་རྩིབ་རུས་བཞིན་དུ་སྒྲིག་རྒྱུ། །
ལག་མཛུབ་མོ་བཞིན་དུ་གཤིབ་རྒྱུ། །
གཏམ་དལ་མོར་བཤད་ནས་མི་ཐུབ་དགོས། །
ཆུ་དལ་མོར་བཞུར་ནས་འ གྲམ་ཆགས་དགོས། །
ངོ་ནག་གྱོད་པ་ཚིག་གིས་ཐུབ་དགོས། །
ལྕགས་ནག་ཕུར་བུ་ཐོད་ཡིས་ཐུབ་དགོས། །
ཧམ་པ་རི་ཙམ་བཤད་ནས། །
བདེན་པ་གཡག་ཙམ་ཐོབ་འདོད། །
ངང་བ་ཆུ་ཁུར་ལ་བདེན་ལུགས། །
ཕོ་རོག་རླུང་ཁུར་ལ་ངེས་ལུགས། །
ཆུ་གཙང་པོ་དཀྲུག་ན་མར་མེད། །
རྡོ་གཡའ་མ་བཙིར་ན་ཁུ་མེད། །
ཞུ་མི་ཤེས་དཔོན་ལ་ཚིག་ངན་བཤད། །
རྐུ་མ་ཤེས་ཨ་མའི་ཇ་ཁུག་རྐུས།
རྒོད་པོ་གནམ་ལ་འཕུར་ན། །
གྲིབ་མ་ཐང་ལ་བརྒྱབ་ཡོད། །
ཁ
— 28 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ག
ཤི་མ་མྱོང་དམྱལ་བའི་ལོ་རྒྱུས། །
རྒས་མ་མྱོང་ཕ་ཚེ་བུ་རབས། །
གླེང་ནག་པོ་བཏབ་ན་ལུང་མེད། །
ས་ནག་པོ་བརྐོས་ན་གཏིང་མེད། །
ཤོ་གྲུ་བཞི་རྒྱག་ན་བརྒྱན། །
མདའ་ཉག་ཕྲན་འཕེན་ན་འབེན། །
ཕོ་རོག་ཤ་ཁུར་ནམ་མཁའི་མཐོངས། །
ཉ་མོ་ཆུ་འཐུང་རྒྱ་མཚོའི་གཏིང༌། །
རྒྱུ་རིག་ན་སྒྱུ་མ་འགུལ། །
ཟས་རིག་ན་མཆི་མ་མིད། །
ནམ་མཁའ་གར་ཁྱབ་ཉི་མའི་འོད། །
འཛམ་གླིང་གར་ཁྱབ་བདེན་པའི་ཚིག།
རྟ་དཀར་པོ་ཁུས་ནས་འབུད་འབུད། །
དུང་དཀར་པོ་ཤུབས་ནས་ལེན་ལེན། །
ཨེ་བདེན་ཚིག་གིས་གཅོད་དགོས། །
མི་བདེན་མནའ་ཡིས་གཅོད་དགོས། །
ཁྲོམ་ཚོགས་པའི་ཉི་མ་གཏམ། །
དགྲ་འཐབ་པའི་ཉི་མོར་དཔའ། །།
- 29
-



ལེ་ཚན་བཞི་བ།
ཁ་ནས་འཕོ་གིན་མ་བཅུག།
ཞབས་ནས་བཞུར་གིན་མ་བཅུག།
ཤ་མཁལ་མ་གཉིས་ལ་ཆེ་ཆུང་མེད། །
བུ་ཁྲ་རིགས་གཉིས་ལ་བཟང་ངན་མེད། །
ལག་པའི་ཕྱི་ནང་ཤ་རེད། །
མཛུབ་གུ་ལྔ་བོ་སྤུན་རེད། །
ཆུ་འཚགས་པའི་སྣོད་ཡོད་ཀྱང་། །
གཏམ་འཚགས་པའི་སྣོད་དཀའ། །
ཚོན་པོ་ཟ་ན་རྣོན་པོ་དགོས། །
ཚ་པོ་ལེན་ན་སྐམ་པ་དགོས། །
ཚིག་རྩ་བ་ཅན་ལ་སྟོན་རྒྱུ། །
བ་ནུ་མ་ཅན་ལ་བཞོ་རྒྱུ། ། །
གལ་བོ་ཆེ་ལ་ནན་ཏན། །
དམ་པའི་ཆོས་ལ་བརྒྱ་ཚར། །
སྐད་ཆ་བཤད་ན་དོན་དགོས། །
རུས་པ་བཅག་ན་རྡོ་དགོས། །
གཏམ་དཔེ་མེད་བཤད་དཀའ། །
སྣོད་ལུང་མེད་འཛིན་དཀའ། །
--30
-



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
རྩ་བ་མེད་པའི་ལོག་ལོག་ཅིག།
རྩེ་མོ་མེད་པའི་ཟླུམ་ཟླུམ་ཞིག།
གངས་དཀར་སེམས་ཀྱི་འདོད་བསྟན་ན། །
ཡ་ཆུང་ནང་གི་གློ་སྟོན་ཀ།
དཀའ་ལན་སྔོན་པོ་ལ། །
ཞུ་ལན་ལྗང་ཁུ་སྟེར། །
ལྷ་པད་མ་བྲིས་ན་ཁྱི་རྗེས་ཐོན་ཀ།
བོན་གཡུང་དྲུང་བྲིས་ན་མཛོ་རྗེས་ཐོན་ཀ།
གཏམ་དང་མདའ་མོ་དྲང་ན་དགའ། །
ལམ་དང་གཞུ་མོ་འཁྱོག་ན་དགའ། །
ལྷམ་དཔེ་ཞྭ་ལ་འགེབས་ན། །
འགྲིག་ཐབས་གཏན་ནས་མི་སྲིད། །
ཡ་རུའི་རྭ་སྟེ། །
ཡར་མོའི་མགོར་བཙུགས། །
རྫུན་ཨ་བྲ་གཉིས་ཀྱི་རྔ་མ་ཐུང༌། །
བདེན་ལུང་བ་གཉིས་ཀྱི་ཕུ་ཐག་རིང་། །
ཚིག་ཁ་ཤོར་རྟ་ཡིས་མི་ཆོད། །
མདའ་སྟོང་ཤོར་ལག་པས་མི་ཟིན། །
ཡ--31
—



ལེ་ཚན་བཞི་བ།
1
གཅིག་བཤད་དོན་ལ་མ་གནས་ན། །
བརྒྱ་བཤད་སྟོང་བཤད་དོན་མེད་ཡིན། །
གྱོད་ཁ་མཆུ་གཏམ་གྱིས་འདུམ། །
གོས་ཐེད་ཧུལ་སྐུད་པས་བཙེམས། །
དྲང་བོ་མེད་ན་ལབ་རྒྱུ། །
རྒྱུ་འབྲས་མེད་ན་གླེང་རྒྱུ། །
དྲང་བོའི་མི་ལ། །
ལྷ་ཡང་འཇིགས། །
བདེན་ཡོད་འགྲོ་སའི་ལམ། །
བདེན་མེད་གཅིར་སའི་འཕྲང༌། །
བདེན་རྫུན་བརྡར་ས་ཁྲིམས། །
གསེར་རག་བརྡར་ས་ཁྲོམ། །
མང་ཉུང་བྲེ་ལ་འཇལ་ས། །
ཡང་ལྕི་སྲང་ལ་འདེགས་ས། །
ཁ་བ་བབས་ན་ཉིན་སྲིབ་མེད། །
ཉི་མ་ཤར་ན་ཕུ་མདའ་མེད། །
གསང་དང་མ་གསང་མི་འདུག།
ཞབས་རྗེས་གངས་ལ་བཞག་ཡོད། །
—
32 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཁ
ཤན་མི་དགོས་ཇོ་བོའི་དབུ་སྐྲ། །
ཕྱིས་མི་དགོས་དངུལ་དཀར་མེ་ལོང་། །
མེ་ལོང་དབུས་གཙང་ཡུལ་ནས་བརྡུངས་ན། །
འཕལ་ཀ་རྒྱ་ནག་ཁྲོམ་ནས་སྤྲད། །
མགོ་མཐོ་སར་བཏེགས་ནས། །
སྐེ་དམའ་སར་བཅད། །
ཁ་སྟོང་ནང་གི་ཚིག་སྟོང༌། །
ལག་སྟོང་ནང་གི་ཕྱག་རྒྱ། །
མཁས་ཀྱང་དོན་ལ་མ་གནས་ན། ། །
ས་འོག་གསེར་གྱི་མདོག་དང་འདྲ། །
གྱོད་ཡ་སྟག་གཟིག་ཁ་སྤྲོད་རེད། །
འགྲིག་འདུམ་པའི་རེ་བ་ཡེ་ནས་མེད། །
གཟུ་ཕྱིང་ཞྭ་ཅན་གྱིས་བཤད་ཟིན་ན། །
མགོ་ལ་ཐོད་ཅན་གྱིས་སྒུལ་མི་ཐུབ། ། །
གཟུ་ར་རྩེག་ཅན་གྱིས་བཤད་དང་ན། །
གོས་བེར་ནག་ཅན་གྱིས་སྒུལ་མི་ཐུབ། །
གནམ་ས་གཉིས་ལ་གཟུ་བརྒྱབ་ན། །
ས་དོག་མོའི་ཀླད་པ་གནམ་ལ་འགྲོ།
་ 33 —



ལེ་ཚན་བཞི་བ།
དགུང་ཨ་སྔོན་དཀྱིལ་ནས་ལྷོ་སྤྲིན་ཆགས། །
ལྷོ་སྤྲིན་ཀློང་ནས་ཆར་རྒྱུན་འབབ། །
རྩྭ་རྩི་ཤིང་ས་གཞིའི་རྒྱུན་དུ་འཁྲུངས། །
དེ་གནམ་ས་གཉིས་ཀྱི་ཆགས་གཟུ་ཡིན། །
མེ་ཆུ་གཉིས་ལ་གཟུ་བརྒྱབ་ན། །
མེ་དྲོད་ཆུ་ཡི་གཏིང་ནས་སྐྱེས། །
ཆུ་དྲོན་མོས་དོག་མོའི་ས་སྙིང་གསོ། །
ས་ཆུ་དྲོས་ནས་གཡུ་ལྗང་འཁྲུངས། །
འབྲུ་དྲུག་ས་གཞིའི་རྒྱན་དུ་སྨིན། །
དེ་མེ་ཆུ་གཉིས་ཀྱི་ཆགས་གཟུ་ཡིན། །
དཀར་པོ་གྱེན་འདེད། །
ནག་པོ་ཐུར་འདེད། །
སྐད་ཆ་སྐམ་པོ་གོང་ཆེ། །
མ་ཎི་རིལ་བུ་ཁོག་ཆེ། །
དུང་དཀར་བོ་བརྡར་ན་ཇེ་དཀར། །
སོལ་ནག་པོ་བརྡར་ན་ཇེ་ནག།
བླ་མས་ཅི་གསུངས་ཆོས། །
མཛུབ་མོས་གང་བསྟན་ཤར། །
ག
–
3
-



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཕྱུག་པོའི་རྒྱུར་མ་བལྟ། །
བཙན་པོའི་གཏམ་ལ་མ་ཉན། །
གར་དེད་བདག་པོའི་བོང་བུ། །
གར་བཞག་བླ་མའི་ལྷ་ཕྱེད། །
གར་ཁྲིད་ཀྱི་རྟ། །
གར་དེད་ཀྱི་ལུག།
བདེན་དོན་རྡོ་བསྒྲིག་བསྒྲིག།
གནས་ལུགས་ཆུ་བཞུར་བཞུར། །
བདེན་པའི་མཆོད་རྟེན་དཀར་པོ་ལ། །
གནམ་ལྕགས་ཐོག་གིས་བཤིག་རབས་མེད། །
ཁ་གཏམ་གཡུ་འབྲུག་སྐད། །
ལག་ལེན་ནམ་མཁའི་འཇའ། །
གྱོད་ཀྱི་གཞི་མ་ཐང་ལ་གཏིང་ན། །
གཏམ་གྱི་མཆེ་བ་དགུང་ལ་བཙུགས། །
35 —



ལེ་ཚན་ལྔ་བ།
ལེ་ཚན་ལྔ་བ།
གོང་རིམ་མི་སྣའམ་གཟུ་བ་སོགས་ཀྱིས་དམའ་རིམ་གྱི་གྱོད་པ་
དང་རྩོད་ཉོག་ལ་ཞུགས་པའི་ཕྱོགས་གཉིས་ཀྱི་མང་ཚོགས་ལ་གནས་
ལུགས་དང་སྦྲགས་ཏེ། དམའ་འབེབས་དང་བཞད་གཏམ་ཀྱི་ལམ་
ནས་ཞེ་སྡང་དང་ང་རྒྱལ་གཅོག་པའི་ཆེད་ཁ་བརྡ་སློབ་གསོ་གཏོང་
བའི་གཏམ་དཔེའི་སྐོར།
ཀ སངས་རྒྱས་ནམ་མཁར་འཕུར་ན་དད་པ་མེད། །
སེམས་ཅན་རྒྱུ་མ་བླུགས་ན་སྙིང་རྗེ་མེད། །
ཤཱཀྱ་ཐུབ་པ་རིག་ན་ཞྭ་མི་ཕུད། ། །
དོམ་ནག་སྨྱོན་པ་རྒྱུག་ན་ལམ་མི་འབྱེད། །
རྒྱ་མཚོར་མེ་འབར་ན་གསོད་སྤྱད་ཆུ་མེད། །
རྡོ་ལ་སྤུ་སྐྱེས་ན་གཞར་སྤྱད་གྲི་མེད། །
མི་ལྟོགས་ཁོག་པ་མེ་འབར་ན། །
རྒྱལ་བོའི་ཁྲིམས་ལ་ཡ་མི་ང་། །
མགོ་ནག་བུམ་པ་རྒྱག་ན་འཆི་དྲན། །
རྒོད་ཕྲུག་འོ་མས་རྒྱགས་ན་རྩེད་དྲན། །
– 36 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
རྡོ་བརྡུངས་བར་ལ་མཛུབ་མོ། །
ཁ་ལྡབ་བར་ལ་ལྕེ་སྣེ། །
དད་པའི་ཡུལ་ལ་དད་ལོག།
འཇིག་རྟེན་ཆོས་ལ་ཞེན་ལོག།
དམྱལ་བ་མ་མཐོང་ན་སེམས་མི་དག།
སངས་རྒྱས་མ་རིག་ན་ཡིད་མི་ཆེས། །
ཆུ་རྨ་ཆུ་མ་རིག་སྐོམ་མི་སོད། །
ལྷ་ཇོ་བོ་མ་རིག་སེམས་མི་གང་། །
གཏམ་ཚིག་གསུམ་བཤད་ན་དཔའ་གཏམ། །
ལས་ཐེངས་གསུམ་ལས་ན་དཔུང་ངོམས། །
ཁ་ཆེ་ན་སྣ་ཡི་འོག་མ། །
ཆུ་ཆེ་རུང་ཟམ་གྱི་འོག་མ། །
འཇམ་པོ་གྲི་ཡིས་མི་ཆོད། །
ཡང་བོ་ཕྲག་པར་མི་ལོན། །
བཙན་གྱི་རྟ་ཁ་མི་ལོན། །
ཕྱུགས་ཀྱི་ཡོལ་ཁ་མི་ལོན། །
ཁ་ངོ་རྫ་འདྲ་ཡོད། །
ཁ་ལྕེ་འབིག་འདྲ་ཡོད་བསམ། །
ཁྲ་ཆུང་མིག་གིས་རྒྱུ་རིག་ན། །།
ག
37
—



ལེ་ཚན་ལྔ་བ།
གངས་དཀར་སེམས་ལ་འདྲེ་ཞུགས། །
ཨ་མའི་བུ་ལ་ཡོན་ཏན་འཛོམས་ན། །
དགའ་ལྡན་ཁྲི་ལ་བདག་པོ་མེད། །
ཆོས་མི་ཤེས་སྡིག་པའི་རང་མཁར་བརྩིགས། །
སྒོམ་མི་ཤེས་གཏི་མུག་གུར་ལ་ཕུབ། །
སྟག་གི་ཁ་ཆེ་ཡང་ཚད་ཅིག།
འབྲོང་གི་རྭ་རིང་ཡང་ཚུགས་ཤིག།
ཁམ་ཆེ་ན་སྟག་མོ་མི་ཤིའི་བརྣངས། །
ཟོས་ཆེ་ན་སྦྲང་རྩི་དུག་གི་ལོག།
སེམས་སྐྱ་མོ་འབྱུང་བ་འཕྲུལ་གྱིས་དཀྲུག།
རྐང་བརྟན་པོ་འོག་གཞི་རླུང་གིས་དཀྱོག།
སྔོན་མོའི་ཆུ་ལ་མེ་འབར་ཀུ། །
སེར་བོའི་ལྕགས་ལ་འབུ་བཞག་ཀ།
རི་ཨརྱ་དེ་བར་མེ་ཤོར་ན། །
མ་ཧ་དེ་བའི་མཚོ་ཡོད། །
རི་རབ་འཇའ་ཡིས་སྒུལ་མི་ཐུབ། །
རྒྱ་མཚོ་ཐུར་མས་དཀྲུག་མི་ཐུབ། །
སྟག་བསེལ་ཉལ་བྱས་ནོ་ཤི་འདུག་ཨེ་བསམ། །
རི་སྨུག་པས་བཟུང་ནོ་གཉིད་འདུག་ཨེ་བསམ། །
38 ག



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
གཤིན་རྗེའི་རྒྱ་མ་ཆག་འདུག་ཨེ་བསམ།
དམྱལ་བའི་སླ་ང་རལ་འདུག་ཨེ་བསམ། །
རྒྱལ་བོའི་ཁྲིམས་ལ་འགེབས་རྒྱུ་མེད། །
འཆི་བདག་བདུད་ལ་འདྲི་རྒྱུ་མེད། །
གྱོད་སྣ་དགུའི་རྩ་བ་ནག་མོས་བཟོས། །
ཁྲིམས་ཇུས་ཆེན་བཀའ་གཙིགས་ཨ་ཁུས་ཁུར། །
འབུ་ཆ་ག་མཆོངས་ན་མཐོ་གང༌། །
བོང་སྐྱ་ལི་འདྲོགས་ན་གོམ་གང་། །
བན་ཆོས་མེད་ཀྱིས་བསྟན་པའི་ལ་རྒྱ་རྩོད། །
བུ་དཔའ་མེད་ཀྱིས་སྡེ་བའི་དཔོན་མགོ་རྩོད། །
རྭ་གང་མཐོ་ཞགས་པས་འཛིན་ས། །
རྒྱུ་ཆེན་པོ་དཔོན་པོའི་མནར་ས། །
ཟ་འདོད་ན་སྡེར་མའི་ནང་རེད། །
གསོད་འདོད་ན་སྡེར་མོའི་ཁུག་རེད།
རྒྱལ་ཁྲིམས་སྒོ་ཡི་ནང་རེད། །
ལྕགས་ཐག་ཕུ་རུང་ནང་རེད། །
མཆེ་བ་ཅན་གྱི་ཁ་ནང༌། །
སྡེར་ཆགས་ཅན་གྱི་ལག་ནང༌། །
ལྕགས་ནག་ཕུར་བུ་སྙིང་། །
7
-- 39 ---



ལེ་ཚན་ལྔ་བ།
ལྕགས་ཐག་ཕྲ་མོ་སྐེ། ། །
བ་ལང་ས་ཕྱོགས་རང་གི་གཉའ། །
མཆིལ་མ་གནམ་འཕེན་རང་གི་ངོ༌། །
རྫ་ཁྲ་ཡག་ཡན་ན་གངས་ཡོད། ། །
གངས་དཀར་པོ་ཡན་ན་གནམ་ཡོད། །
ཧོར་ཆེན་རྒྱལ་བོའི་མངའ་འོག་ན། །
ཧོར་ཞྭ་མི་གོན་ཀ་མེད་རེད། །
སྐྱེས་པའི་མི་ཤེད་མེད་ཀི་ར། །
བསྟན་པའི་ལྷ་ཤེད་ཡོད་ནི་རེད། །
སྐྱེ་བདུན་རིལ་བུ་ཐོན་རག་བར། །
ཨ་ཁུའི་སྐྱེ་བ་འཛད་རྒྱུ་རེད། །
ཕ་ཁུ་བོ་དུག་ཤིང་སྡོང་བོ་ལ། །
བུ་ཙན་ཏན་མེ་ཏོག་འཁྲུངས་རབས་མེད། །
བྱ་རྒྱལ་ཁྱུང་གི་སྒོ་ང་ལས། །
ནེ་ལེ་སྐྱག་ཟན་འཁྲུངས་རབས་མེད། །
ཁ་ཏ་ནག་པོའི་ཚང་ནང་ན། །
མ་ནག་བུ་ཁྲ་ཡོད་རབས་མེད། །
གླེན་པ་ཕག་གི་མགོ་ཅན། །
བླུན་པོ་གཡག་གི་སྙིང་ཅན། །
— 40 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཁ་འཆལ་རྒྱག་མཁན་ཁ་ཡིན། །
རི་མོ་འབྲི་མཁན་ལག་ཡིན། ། །
གཏིང་འདི་ལས་རིང་ན་དམྱལ་བ། །
སྐེ་འདི་ལས་རིང་ན་ཡི་དྭགས། །
ལྕགས་ཀྱི་རིལ་མ་ཟ་ན། །
རྣོ་ཡི་སོ་ཞིག་དགོས། །
ཕོ་གསར་ཇག་ལ་མ་དགའ། །
མོ་གསར་གཉིད་ལ་མ་དགའ། །
པོ་གསར་བཤད་འདོད་ཀྱི་དབུགས་ཁ་སྟོད། །
རྟ་གསར་རྒྱུག་འདོད་ཀྱི་རྨིག་ཁ་བྲང༌། །
མགོ་ཆག་རྟ་ལ་རྒྱུག་ན། །
མགོ་ལུས་ཁྲག་གིས་བརྫི། །
མགོ་སྐྲ་སྔར་ཉིན་བཞར་ན། །
སྐུ་མཐའ་ཕྱི་ཉིན་སྐྱེས་འདུག།
ཙི་གུ་རྒྱགས་ནས་ཤི་ན་སྤར་མོ་གང་། །
འབྲོང་མོ་ལྟོགས་ནས་ཤི་ན་གཡག་ཁལ་བརྒྱད། །
རྒྱ་མཚོ་བཞིན་དུ་འཕྱུར་རྒྱུ། །
རི་རབ་བཞིན་དུ་ཉིལ་རྒྱུ། །
རྡོ་མ་ཐུག་གི་ཁྱི་རྒན་བཙན་པོ། །
ཁ
ཨ 41
ས་



ལེ་ཚན་ལྔ་བ།
གྱོད་མ་ཐུག་གི་ནུ་བོ་དཔའ་རྒོད། །
ཁྲ་ཡག་རྫ་ལ་འ གྲོགས་ན། །
ཐེམ་དྲུག་ཤུ་བོ་གསོད་དཀའ། །
ཁ་དཀར་རྐྱང་ལ་ཁ་ལོ་མེད། །
བྲེ་སེར་འབྲོང་ལ་སྣ་ལོ་མེད། །
ལུང་བ་ལྕགས་ཀྱི་སྒམ་ཆུང་ནང༌། །
བུ་རྟ་ལྕགས་ཀྱི་སེར་བ་ཡོད།
སྟག་ཤི་ན་སྡེར་མི་ཉམས། །
ཝ་ཤི་ན་གྲ་མི་ཉམས། །
སྡིག་པ་བླ་མས་བསགས་ན་འདྲེན་མཁན་མེད། །
གྱོད་ཁ་དཔོན་པོས་ཕྱེས་ན་བཤད་ནི་མེད། །
རྩ་བ་མར་ཟུག་ཀླུར་ཟུག་ཡོད། །
རྩེ་མོ་ཡར་ཟུག་ལྷར་ཟུག་ཡོད། །
ར་ལག་རྒྱས་ནས་ཉི་ཟླ་གཡོལ། །
རྩ་བ་རྒྱས་ནས་ས་གཞི་འགེབས། །
སྐྲག་མི་དགོས་ཨ་བ་རྒྱབ་ན་ཡོད། །
ལྟོགས་མི་དགོས་བྲོ་ཁུག་རུམ་ན་ཡོད། །
རྒྱབ་རི་ལྷ་ཤིང་ཤུག་པ་ཡིན། །
བསང་ཤུག་མི་ལ་རེ་མི་དགོས། །
ཀ
– 42 —



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
མདུན་ན་མཚོ་མོ་རང་འཁྱིལ་ཡོད། །
ཇ་ཆུ་མི་ལ་རེ་མི་དགོས། །
སྦལ་བས་ང་ཆེ། །
སྦྲུལ་གྱིས་ང་རིང་། །
འུག་པས་བྲག་ངོམས། །
ངང་བས་མཚོ་ངོམས། །
རྒྱ་མཚོ་སྐམ་ཐུབ་ན། །
སྦལ་བ་འཆི་ཐུབ། །
གནམ་སྔོན་པོ་རིག་ན་ས་རེད། །
རྭ་བརྒྱད་པ་རི་དྭགས་མགོ་རེད། །
གངས་སེང་དཀར་མོར་འགྱིང་ཡ། །
དམར་ཡག་སྟག་ལ་འཛུམ་ཡ། །
བྲེ་སེར་འབྲོང་ལ་རྭ་ཡ། །
དགུང་ཨ་སྔོན་ལ་ཁ་ཡ། །
ས་དོག་མོ་ལ་ངོ་ཡ། །
བྱེའུ་ཆུང་ནས་ཀྱིས་རྒྱགས་ན་བྱ་ཆེན་གྱི་འཕུར་ཡ། །
གླ་བ་གཟན་གྱིས་རྒྱགས་ན་མི་ཆེན་གྱི་ངོ་ཡ། །
རྟ་བརྒྱ་འཚོས་ན་རྐང་ཐང༌། །
འབྲི་བརྒྱ་བཞོས་ན་ཆུ་ནག།
– 43 -



ལེ་ཚན་ལྔ་བ།
ཉིན་གསུམ་གྱི་བྲོ་ཁ་མེད་པར། །
གྲོང་བརྒྱད་ཀྱི་ཁྱི་ཁ་གླེང་། །
གྱོད་ཀྱི་ཆད་ས། །
དར་གྱི་མདུད་ས། །
ཞེ་སྡང་སྦྲུལ་གྱི་ལྕེ་བསྲིངས། །
ང་རྒྱལ་ཁྱུང་གི་རྭ་གཡུགས། །
ཧམ་པ་སྟག་ལྟར་མཆོངས། །
ཞེ་སྡང་སྦྲུལ་ལྟར་ངར། །
འདོད་པ་ཁྱི་ལྟར་ཟུག།
གཡོ་སྒྱུ་ཝ་ལྟར་མྱུར། །
རྒན་མོ་མིན་མིན་དམག་ལ་འཚོགས། །
ཙི་ཙི་མིན་མིན་རྔ་མདུད་རྒྱབ། །
གྲོག་མ་མིན་མིན་སྐེ་རགས་བཅིངས། །
ཨག་སྨྱུག་མིན་མིན་མདའ་གཞུ་ཐོགས། །
ལུག་གི་སུག་ཀེའི་ནང་བྲོ་སྒྲིག།
ར་མའི་རྭ་ཅོ་ནང་སྨན་བླུགས། །
མི་ཐུབ་དགྲ་ལ་འཛིངས་ན། །
རང་སྲོག་རླུང་ལ་བསྐུར་ཡོང༌། །
གསེར་སྐུ་ལི་མ་སངས་མ་རྒྱས་གོང་། །
— 44
-



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཁ་
ས་དམར་ས་ཐོ་སངས་རྒྱས་ཀ།
སེང་གེ་དཀར་མོར་སིང་སྒྲ་གྲག་རྒྱུ་མེད་པར། །
ར་པགས་སྐམ་པོར་ཆག་སྒྲ་གྲག་ཀ། །
སྐད་ཆ་མང་ན་མི་མི་དགའ། །
དབྱུག་པ་རིང་ན་ཁྱི་མི་དགའ། །
ཆོས་བཏོན་ནས་སངས་མ་རྒྱས་པར། །
དྲིལ་བུ་བསིལ་ནས་སྙིང་རླུང་བརྩངས། །
རྗེ་དྲིན་ཆེན་འབངས་ཀྱིས་མ་བསླུས་ན། །
འབངས་གུས་ལྡན་རྗེ་ཡིས་ག་ལ་འདོར། །
སོས་དལ་དུས་མཆོད་པ་མི་འབུལ། །
འུ་ཐུག་དུས་ལྷ་འབོད་ཀླུ་འབོད། །
རྒོད་པོའི་གུས་པ་ཆད་པོ། །
བཙན་པོའི་གུས་པ་གཉོམ་ཆུང༌། །
བྱ་བྱེད་མང་ན་བྱུས་རྐང་ཤོར། །
འགྲོ་འགྲོ་མང་ན་སྡོད་ས་ཤོར། །
སྒྱུ་མའི་ནོར་ལ་ཞེ་ཆགས་ཆེ་ན། །
དངངས་སྐྲག་འཇིག་གསུམ་རྒྱུན་མི་ཆད། །
བློ་རིག་མཐོ་གང་ལ། །
སྐད་ཆ་འདོམ་གང་། །
- A5



ལེ་ཚན་ལྔ་བ།
ང
ཡིད་ཀྱི་སོག་ལེ་རྣོ་ན། །
ཤིང་གི་སྡོང་བོ་མི་ཆོད། །
སྒྲོན་མེ་འོད་གསལ་ཡང༌། །
རང་གི་ཞབས་ར་མི་མཐོང་། །
རང་རྒྱུ་ལ་སེར་སྣ། །
གཞན་རྒྱུ་ལ་ཧམ་སེམས། །
སྤྲང་བོ་ནང་ལ་བཞག་ནས། །
དགེ་བ་ཕྱི་ལ་བྱས། །
མཐུ་མི་ལ་བརྒྱབ་ན། །
ལྟས་ངན་རང་ལ་འཁོར། །
ཐ་མ་སངས་རྒྱས་བསམ་ན། །
ད་ནས་དགེ་བ་བསྒྲུབ་དགོས། ། །
གསེར་གྱི་རི་ལ་འཛེགས་ན། །
དངུལ་གྱི་ལྷམ་ཆུང་དགོས། །
སྐད་རིགས་མི་གཅིག་སུམ་བཅུའི་ནང་། །
ཤེས་རིག་མི་གཅིག་སུམ་བཅུ་ཡོད། །
སྐར་མ་རེ་རེར་མདངས་རེ་བཀྲ།
མཁས་པ་རེ་རེས་ཇུས་རེ་འདོན། །
ཤོད་མཁས་པས་སྒྲིབ་པ་མི་དག།
--
4 6



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཁ
ངུ་མཁས་པས་མྱ་ངན་མི་སེལ། །
གྲོ་མ་གཏིང་ན་མེད་ན། །
གྲོ་ལོ་ཁ་ལ་མི་ཐོན། །
མི་སྐྱོན་གྲམ་ངའི་རྡོ། །
རང་སྐྱོན་རི་བོང་རྭ། །
ཤུ་འདྲོག་རྐྱང་འབྲོག་དགོ་བ་འདྲོག།
འདྲོག་རྒྱུ་མི་རྙེད་རི་བོང་འདྲོག།
སྟོང་བ་རྡུང་བའི་སྐད་སྒྲ་ལ། །
དུད་འགྲོ་མ་གཏོགས་སུ་ཞིག་སྐྲག།
ཡི་དམ་བྱོལ་སོང་ལ་བརྟེན་ན། །
འགྲོ་ས་དམྱལ་བ་ལས་མེད། །
གསོལ་བ་རྐུབ་ལ་བཏབ་ན། །
དངོས་གྲུབ་ཡོང་རྒྱུ་སྟུག་དྲི། །
ལྟས་ངན་ལ་ལྟ་སྐྱོར། །
དྲི་ངན་ལ་སྣོམ་སྐྱོར། །
སྟག་ཁེར་ཉལ་གྱིས་ལུང་གསུམ་མདོ་ཆོད་ཡང་། །
ཝ་རྩྭ་ཉལ་གྱིས་ཕྲུ་གུའི་མགོ་མི་ཐོན། །
ཕོ་ཆུ་བོས་ཁུར་ན་སྐོམ་ནས་ཤི། །
མི་ཝ་བོ་བྲོས་ན་རྒྱབ་ནས་ཤི།
= 47
—



ལེ་ཚན་ལྔ་བ།
༡
དབུལ་བོ་གྲོད་པས་མ་བཞག།
འགྲང་བོ་འདོད་པས་མ་བཞག།
དབུལ་བོར་རྒྱུ་འབྱོར་ན། །
ཕྱུག་པོ་གཉིད་མི་ཁུག།
གཏམ་ལ་མཚོན་ཆ་མེད་ན་ཡང༌། །
མི་སྙིང་དུམ་བུར་གཏོང་བར་བྱེད། །
གཏམ་ཐག་ཐུང་ན་ཉན་བདེ། །
ཡོབ་ཐག་ཐུང་ན་ཞོན་བདེ། །
སྡུག་ཐང་ན་ཡོད་ནོ་ཐོད་ལ་བླངས། །
རོ་ལམ་ན་ཡོད་ནོ་ཕྲག་པར་བླངས། །
ལོང་བ་མཐོང་རྒྱ་ཆེ། །
འོན་པ་གོ་རྒྱ་ཆེ། །
ཤིག་ལ་རྒྱུས་པ་བཏོན་རྒྱུ། །
སྲོ་མའི་ཀླད་པ་བལྡགས་རྒྱུ། །
ཡོད་པོའི་ཁ་ན་གསོག་རྒྱུ། །
མེད་པོའི་ཁ་ལ་སྟོར་རྒྱུ། །
མ་ཎི་འདོན་ན་འཕྱ་སྨོད་བྱེད་ས། །
ཕྲེང་བ་བཟུང་ན་རྣམ་རྟོག་བྱེད་ས། །
སྐོར་བ་བྱས་ན་ཀླད་ཡུ་འཁོར་ས། །
ཀ
- 48 གས



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
བླ་མ་མཐོང་ན་འཚིག་པ་ཟ་ས། །
དྲིལ་བུ་དཀྲོགས་ན་སྙིང་རླུང་ལངས་ས། །
བུམ་པ་མཐོང་ན་ཆབ་ཏོ་བྱེད་ས། །
སངས་རྒྱས་མཐོང་ན་ཆད་པ་གཅོད་ས། །
ལྷ་ལུང་དཔལ་རྡོར་རི་ལ་ཕྱིན་ཡང༌། །
རྟ་ཕོའི་ཞབས་རྗེས་ཐང་ལ་བཞག།
ཕྱི་རྫ་རི་སྨུག་པོ། །
ནང་རྫ་ཁོག་སྟོང་བ། །
བརྒྱ་ཐམ་པའི་ཁ་ཁེབས་ཀྱང༌། །
སྟོང་ཐམ་པའི་མིག་མི་ཁེབས། །
འགྲོ་མ་ཤེས་གོམ་སྣེ་རྡོ་ལ་ཐོགས། །
ཤོད་མ་ཤེས་ཚིག་སྣེ་ལྕེ་ལ་ཐོགས། །
འཕུར་མ་ཤེས་གཤོག་སྣེ་བྲག་ལ་ཐོགས། །
ཉི་ཟླ་འོད་ཟེར་མཉམ་བསྡེབས་རེད། །
སྐར་ཕྲན་མེ་སྟག་ངོམས་ས་མེད། །
གོང་དཔོན་པོའི་མགོ་འཕང་དགུང་ལས་མཐོ་ན། །
གཡོག་འུ་ཐུག་གི་ཕུ་ཐུང་ས་ལ་འདྲུད་ཀི།
མཁས་པ་འཆུགས་ན་འདོམ་གང་། །
གླེན་པ་འཆུགས་ན་མཐོ་གང༌། །
4)
ག



ལེ་ཚན་ལྔ་བ།
གདོན་རྫས་ཕུག་ལ་བསྡུས་ན། །
གྱོད་ཁ་མཆུ་རྒྱུན་མི་ཆད། །
ལྟས་ངན་རུམ་ལ་བཅུག་ན། །
རྔ་སྒྲོ་མཆན་ནས་འབུད། །
ནམ་ཇེ་རིང་ལ་སོང་ན། །
རྨི་ལམ་ཇེ་མང་རེད། །
བྱ་ལ་འཕུར་རྩལ་ཡོད་ན། །
གནམ་ལ་མུ་མཐའ་མེད། །
རང་ཁ་གསེར་གྱི་སྒོ་མོ་ལས། །
རང་སྲོག་གཅོད་པའི་སྟ་རེ། །
ལ་ཐུང་ཐུང་གིས་རྟ་རྫོད། །
སྤོ་ཐུང་ཐུང་གིས་མི་རྗོད། །
ལས་ལ་གང་བསྐོས་མ་གཏོགས།
སྣང་བ་གང་ཤར་མ་རེད། །
ཤཱཀྱ་ཐུབ་པས་བཀག་ཀྱང་མི་ཁོགས། །
འཇམ་པའི་དབྱངས་ཀྱིས་བཙལ་ཡང་མི་རྙེད། །
ར་མ་གཅིག་གི་ཤུགས། །
རིལ་མ་གཅིག་གི་ལྗིད། །
གཏིང་བའི་གཏི་མུག་དྭངས་དཀའ། །
ཀ
– 50 མག



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
འཁྱག་པའི་ཁོག་པ་དྲོས་དཀའ། །
རྨ་ཆུའི་ཁ་ནས་སྐོམ་གི་ཟེར་ཀ། །
རང་འ ཐག་ཁ་ནས་ལྟོགས་ཀི་ཟེར་ཀ།
ཉི་མ་བདུན་གྱི་ཚེ་ལ། ། །
བསྐལ་བ་སྟོང་གི་རྩིས་བརྒྱབ། །
གླ་བོ་ན་ནིང་ཤི་ན། །
རིལ་མ་ད་ལོར་འགྲིལ། །
ཆག་མ་མྱོང་གཤིན་རྗེའི་རྒྱ་མ་ཆག།
ཤི་མ་མྱོང་ཨ་བ་གླང་མགོ་ཤི། །
གནམ་སྔོན་པོའི་མཐོ་རིམ། །
ས་དོག་མོའི་མཐུག་རིམ། །
མང་ཇ་མ་ཡིན་ཉུང་ཇ་ཡིན། །
རྒྱ་ནག་རྒྱལ་བོའི་གསོལ་ཇ་ཡིན། །
མེད་པོ་བཙིར་ན་རྒྱུ་ཡིན། །
བྱེ་མ་བཙགས་ན་གསེར་ཡིན། །
འགྲོ་མི་དགོས་དམྱལ་བར་འགྲོ་བསམ། །
འབོད་མི་དགོས་བདུད་རྒན་འབོད་བསམ། །
རྒྱུགས་འདོད་འདོ་བ་རྟ་ཡོད་ན། །
རྒྱུགས་ས་དོག་མོ་ས་ལོས་ཡོད། །
ག
j1
—



ལེ་ཚན་ལྔ་བ།
ཀ
ཕག་རྫི་བྱས་ནས་ཟ་སྲོལ་ཤོར་ཐ། །
རྟ་རྫི་བྱས་ནས་འགྲོ་སོལ་ཤོར་ཐ། །།
ལུག་རྫི་བྱས་ནས་འདུག་སྲོལ་ཤོར་ཐ། །
རིག་འཛིན་ཆང་གིས་བཟི་ན། །
སྐྱག་པ་འདོམ་ལ་འཇལ་དགོས། །
ལས་ལ་ཆོས་བྱེད་ན། །
སངས་རྒྱས་དགྲ་རུ་ལངས། །
བསྟན་པ་ལ་དགྲ་བྱུང་ན། །
སངས་རྒྱས་ལས་ར་མདའ་མེད། །
ཁ་དབང་ཡོད་རུང་རང་དབང་མེད། །
མཛོད་ཁང་ཡོད་རུང་ལྡེ་མིག་མེད། །
དཀར་ཡོལ་མདུན་ལ་བཞག་ན། །
ལག་པ་ཕར་ལ་མ་སྲིངས། །
ཐན་དང་ཆོ་འཕྲུལ་འབོད་མི་དགོས། །
དྲི་ངན་སྣ་ཡིས་རྩུབ་མི་དགོས། །
ལུས་ལ་མི་དགོས་ན་ཚ། །
སེམས་ལ་མི་དགོས་སྡུག་བསྔལ། །
རང་ལ་བློ་མེད་ཀྱང༌། །
གཞན་ལ་ཡིད་མི་ཆེས། །
-52 --



ག
ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
རི་བོང་མིག་སྐྱག་ཐོག་ལ། །
ཁྭ་ཏའི་དམག་མང་འཚོགས། །
ཚོང་བ་འགྲོ་འདོད། །
བོང་བུ་ཉལ་འདོད། །
འཇག་མའི་ལབ་ཙེ་ལ། །
ཤོག་བུའི་དར་ལྕོག་བཙུགས། །
ཕ་གཏམ་བུ་ལ་བཞག།
ཕ་ཤུལ་བུ་ཡིས་བཟུང༌། །
ཚིག་ཕར་བཤད་ཀྱིས་བརྡ་མི་འཕྲོད་ནི། །
གཏམ་ཚུར་བཤད་ཀྱི་དོན་མི་གོ་ནི། །
ཁ་མེ་ལས་ཚ། །
མཆུ་ཁབ་ལས་རྣོ། །
རྟ་ཕོ་ཁེར་རྒྱུག་མི་རྒྱུག་ནི་མེད། །
མི་བོ་ཁེར་བཤད་མི་བཤད་ནི་མེད། །
བུད་མེད་ཀྱི་ཁ་ལ་ཉན་ན། །
ཁང་ཐོག་ཏུ་རྩྭ་སྐྱེས། །
མི་རྒྱུས་ཡོད་ཀྱིས། །
གཏམ་རྒྱུས་མེད་བཤད། །
མོ་ངན་གྱི་ཁ། །
Eས་
--53
ཡ



ལེ་ཚན་ལྔ་བ།
ཕོ་ངན་གྱི་ལག།
བརྩི་བཀུར་མི་ལ་མེད་ཀྱང༌། །
འཇོག་ས་རང་ལ་བྱེད་ཀ།
ཁམ་བུ་ཟ་འདོད་མ་རེད། །
ཁམ་སྡོང་བཅག་འདོད་རེད། །
སྟག་གཞན་གྱིས་བསད། །
གཏམ་རང་གིས་འཁྱེར། །
ཇག་པ་མི་མང་ལག་མང༌། །
རྐུན་མ་མི་གཅིག་ལག་གཅིག།
མི་རོ་སྐམ་པོ་ཆུ་ལ་སྦངས། །
ལོ་རྒན་དྲུག་ཅུས་རྩིས་ཤིག་རྒྱག།
བན་རྒན་འཆི་ཁར་སྡོམ་པ་ཤོར། །
མགྲོན་པོ་ལངས་ཁར་གཅིན་པ་ཤོར། །
རྟ་རིན་ཞིག་ལ་བགོ་རྒྱུ། །
མཛོ་རིན་ཞིག་ལ་ཟ་རྒྱུ། །
རིན་ཆེན་གསེར་གྱི་འདོ་འབར་ནས། །
དོན་མེད་མུན་པའི་གླིང་དུ་ཕྱིན། །
དམར་བོ་མེ་ཡིས་མི་འཚིག་ནི། །
རྣོན་པོ་མཚོན་གྱིས་མི་ཆོད་ནི། །
-54 –



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
དུག་སྦྲུལ་ཕྲ་མོར་གཤོག་རྩལ་ངོམ་རྒྱུ། །
སྡེར་ཆགས་ཅན་ལ་དྲག་རྩལ་ངོམ་རྒྱུ། །
རྟ་འདོ་བའི་རྨིག་བཞི་ལྕགས་ཀྱིས་བཏུམས་དོན། །
ས་བྱང་ལམ་སྐྱ་མོར་ལྟ་འདོད་རེད། །
མདའ་ཉག་ཕྲན་མདེའུར་རྩེ་མོ་བཟོ་དོན། །
སྲོག་དམར་བོའི་སྦོམ་ཕྲ་ལྟ་འདོད་རེད། །
རྟ་མིན་རྐྱང་མིན་བོང་བུ་འདྲ་བོ། །
མཛོ་མིན་གཡག་མིན་མགར་བ་འདྲ་བོ། །
མཛོ་མོ་དང་གླང་ངུ་སྡེབ་པའི་རྒྱུད་པ། །
ཁྲ་མིན་ཁྱུང་མིན་འུག་པ་འདྲ་བོ། །
སེར་བ་སྲུང་ན་མཐུ་ནུས་དགོས། །
ནོར་བུ་ལེན་ན་ཆོད་སེམས་དགོས། །
གཡུ་རལ་རླུང་གིས་མ་བསྐྱོད་ནི། །
འཛུམ་དྲུག་རྫོབ་ཀྱིས་མ་རེག་ནི། །
ཆོས་འདུལ་བའི་ཁྲིམས་ལ་མི་བརྩི་ནི། །
དཔོན་བཙན་པོའི་ཁྲིམས་ལ་མི་སྐྲག་ནི། །
མགྲོན་ཚུར་ཡོང་སྔོན་ན་བསུ་བ་མེད་ན། །
རྟ་འདོ་བའི་ངོ་ལ་གདོང་ལྕགས་བྱེད་ཀ།
ཆོས་ལ་མཁས་རུང་ཉམས་ལེན་དགོས། །
ཁ
ག
— 55
ཡ་



ལེ་ཚན་ལྔ་བ།
མཚོན་ཆ་མང་རུང་དཔའ་རྩལ་དགོས། །
ལུག་གཡང་དཀར་མེད་ན་རི་སྤྱང་མུ་གེས་མི་འཆི། །
ཆར་ཆུ་བོ་མེད་ན་ཁུ་བྱུག་སྐོམ་ནས་མི་འཆི། །
བྲེ་སེར་འབྲོང་གིས་རྭ་གཡུགས་ན། །
ཁྲ་ཡག་རྫ་ཡི་རྒྱུ་མ་བླུགས་ཀཱ།
ཁ་དཀར་རྐྱང་གིས་འཕྲ་རྒྱབ་ན། །
བྲག་དཀར་རྒྱལ་བོའི་ཀླད་པ་བླུགས་ཀ།
སྟོད་རྒྱ་གར་ཡུལ་ལ་ཆོས་ཟམ་འཕེན་ནི། །
སྨད་རྒྱ་ནག་ཡུལ་ལ་གོས་ཟམ་འཕེན་ནི། །
རྨོག་མགོ་ལ་གྱོན། །
ཁྲབ་ལུས་ལ་གྱོན། །
མཚོན་ལག་ལ་བཟུང་།
བསྟན་པའི་ལྷ་ཆོས་མི་ཤེས་ན། །
འཇིག་རྟེན་མི་ཆོས་ཤེས་དགོས། །
བྱ་འཕུར་ས་དགུང་སྔོན་གནམ། །
ཚང་འཇོག་ས་དོག་མོའི་ས། །
ཕོ་རེ་ཁ་ལ་གཏམ་རེ་བཤད། །
མོ་རེ་ཁ་ནས་གླུ་རེ་ལེན། །
དཔྱད་པའི་འདུ་ཤེས་མེད་ན། །
ཀ
- 56 --



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
གོམས་པའི་ཚོར་ཤེས་ཡོད་དགོས། །
གྲི་འགྲམ་ནས་གཡུགས་ན་ཆོད་ལུགས་མེད། །
མདའ་རྒྱང་ནས་འཕངས་ན་ཕོག་ལུགས་མེད། །
ཕོ་དཔའ་མེད་ལུས་ལ་མཚོན་ཆས་བསྐོར་རུང་། །
སྡང་དགྲ་བོར་ཐུག་དུས་རང་སར་འབྲོ། །
སྟོན་པའི་བུ་ལ་ཁ་ལན། །
འཕྲོག་པའི་རྒྱུ་ལ་ཧམ་པ། །
རྗེ་བླ་མ་ཟེར་ན་དགའ་རྒྱུ། ། །
མགོ་པད་མ་ཟེར་ན་སྡུག་རྒྱུ། །
མི་ངན་པས་ཡུལ་སྡེ་ཕུང་ལ་སྦྱར། །
ཁྱི་ངན་པས་ལུང་བ་ཀུ་ཅོས་ཁེངས། །
ཁ་མང་གྱོད་ཀྱི་གཞི་མ། །
བྱ་མང་བྱུར་གྱི་སྣ་འདྲེན། །
སྤྲང་བོ་གཏམ་འཁྱེར་ལུང་བའི་མདོ། །
ཕོ་རོག་ཤ་ཁུར་ལུང་བའི་ཕུགས། །
གངས་དཀར་ཅི་བྱེད་ཉི་མའི་ལག།
མི་སེར་སྐྱིད་སྡུག་རྒྱལ་བོའི་ལག། །
ཁ
—་ 57 ཡས་



ལེ་ཚན་དྲུག་པ།
ལེ་ཚན་དྲུག་པ།
བོད་ཀྱི་སྲོལ་རྒྱུན་དུ་མང་ཚོགས་ཀྱིས་གོང་དུ་བཀུར་བའི་བླ་
དཔོན་རྣམས་ཀྱིས་དམངས་ཁྲོད་དུ་གྱོད་དོན་སོགས་བྱུང་རྗེས་གཟུ་
བའི་འགན་རང་ཤུགས་ཀྱིས་འཁུར་དགོས་ཀྱི་ཡོད་ལ། ཁོང་ཚོས་
གྱོད་པ་ཕན་ཚུན་ལ་ཕྱོགས་ལྷུང་དང་འཐེན་ཁྱེར་བྱེད་པའི་སྤྱོད་ངན་
དེ་འདྲ་རྩ་བའི་ཆ་ནས་གནང་མི་སྲིད་པ་ཞིག་རེད། འོན་ཀྱང་་་་
འགའ་རེའི་མར་མེས་རང་རྩ་མི་གསལ་བའི་སྣང་ཚུལ་ཀྱང་འབྱུང་ཀྱི་
ཡོད་འདུག་པ་ནི་བར་འདུམ་དྲང་བདེན་མིན་པའི་གནས་ཚུལ་ལ་ཟུར་
ཟ་བྱེད་པའི་གཏམ་དཔེའི་སྐོར་ལས་རྟོགས་ཐུབ་སྟེ།
ཀ སྐུ་ཉི་མའི་ནང་བཞུགས་ནས། །
གསུང་གྲིབ་མའི་ནང་མ་གནངས། །
བྱ་ཁྲུང་ཁྲུང་དཀར་ན་གཞུག་རྩེ་གནག།
མདའ་ལི་མ་དྲངས་ན་མདེའུ་རྣོ། ། །
འཛམ་གླིང་ཉི་མ་དྲོད་མེད་ཀ།
བཅོ་ལྔའི་ཟླ་བ་འོད་མེད་ཀ། །
དགུང་ཨ་སྔོན་གཡའ་དྲི་བྲོ། །
— 58 —



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ས་དོག་མོར་འདམ་དྲི་བྲོ། །
སྐུ་ཡ་རབས་ལ། །
སྤྱོད་པ་མ་རབས། །
ཁ་ཡིས་ཆོས་བཤད། །
ལག་པས་མི་གསོད། །
ཁ་མེ་ལས་ཚ། ། །
མཆུ་ཁབ་ལས་རྣོ། །
རྔ་ཁོག་འདྲ་བའི་ངོ་གཉིས། །
དུག་སྦྲུལ་འདྲ་བའི་ལྕེ་གཉིས། །
བ་བཤས་མ་བཤས་འཕྲོ། །
ཀོ་བཀག་མ་བཀག་འཕྲོ། །
གླིང་གེ་སར་མཚུངས་གི་གཏམ། །
མ་འབྲུག་མོར་མཚུངས་གི་ཟས། །
ལྷ་རེད་ཟེར་ན་འདྲེར་སྐྲག་གི།
འདྲེ་རེད་ཟེར་ན་ལྷ་འབོད་གི།
སངས་རྒྱས་ལ་ཉེ་རིང་མེད་ཡང༌། །
ཀུན་དགའ་བོ་ལ་ཕྱོགས་རིས་ཡོད་འདྲ། །
གསལ་ཉི་ཟླ་ཡིན་རུང་འོད་མདངས་འཆོར། །
དཔའ་འཆི་བདག་ཡིན་རུང་སྐྲག་མདངས་ཤོར། །
- 59 —



ལེ་ཚན་དྲུག་པ།
གཅེས་མའི་མིག་གིས་རྟ་མི་རིག།
རྒྱ་དར་ལྕེ་ཡིས་ཚིག་མི་ཁྱོལ། །
རྡོ་རྗེ་འཇིགས་བྱེད་མཐོང་ཙ་ན། །
ཁྲོ་བོ་ཐམས་ཅད་ལག་ཆ་རེད། །
མདུན་དུ་ལྷ་གསོལ་གསོལ། །
རྒྱབ་ཏུ་འདྲེ་རྡུང་རྡུང་། །
རྣལ་འབྱོར་བ་ལ་རྣམ་དོག་མེད་དགོས། །
དགེ་སློང་བ་ལ་བདག་འཛིན་མེད་དགོས། །
དུང་དཀར་བོ་དཀར་ན་ཁོག་པ་འཁྱོག།
མདའ་ལི་མ་དྲངས་ན་མདེའུ་རྩེ་རྣོ། ། །
ཚིག་རྩུབ་མོ་རྭ་ཡིས་རྡུང་ནོ་བལྟས་ན། །
ངག་འཇམ་པོའི་ལྕེ་ཡིས་བལྡགས་ནོ་ཡག་ཀ།
སྔ་ཚུལ་མི་རྟག་རི་བོང་གི་ཡ་ཁ། །
ཕྱི་ཚུལ་མི་རྟག་དྲེད་མོང་གི་ཕྱི་རྟིང་། །
མི་རྟག་སོག་ལེའི་ཁ་འདྲ་འདྲ། །
ཁྲ་ཁྲ་འུག་པའི་སྒྲོ་འདྲ་འདྲ། །
རྒན་པོ་ཁ་སྤུ་ཅན་ལ་བཤད་ཡ། །
རྒོད་མ་མ་རྩིད་ཅན་ལ་རྒྱུགས་ཡ། ། །
མགོ་རེ་དར་བཙུགས་ནས་ཤྭ་གྲལ། །
—
60 —



ཨ་མདོའི་གཏམ་དཔེ་མཁས་པའི་མགྲིན་རྒྱུན་བཞུགས་སོ།
འཕོངས་རྩམ་སྐྱ་སྐུས་ནས་དགོ་གྲལ། །
ཁབ་རྩེ་གཉིས་ཀྱིས་བཟོ་མི་འགྲུབ། །
བློ་རྩེ་གཉིས་ཀྱིས་དོན་མི་འགྲུབ། །
ཁ་མངར་ལྐུགས་པའི་སེམས་ན་ཡོད། །
བྱམས་སྡང་བྱིས་པའི་ཡིད་ན་ཡོད། །
བློ་ཁོག་སྐྱ་མོ་གཞུ་བྱེད་འདུག།
བློ་སྣེ་ཕྲ་མོ་མདའ་བྱེད་འདུག།
ཁ་གཡར་ས་ཁ་དཀར་རྐྱང་ལ་བྱས། །
མདའ་འཕེན་ས་བྲེ་སེར་འབྲོང་ལ་བྱས། །
ཁ་ཡིས་དེ་བཞིན་གཤེགས་པས། །
ལུས་ཀྱིས་སྒྲིབ་པ་མི་དག།
དཔོན་ཆེན་པོའི་ཁ་བཟང་དོན་མེད། །
ནམ་རིང་བོའི་རྨི་ལམ་སྟོང་བ། །
ལུག་མ་བཤའ་ཟེར་ནོ་བླ་མ་རེད། །
ཤ་ཚོན་པོ་དགོས་ནོ་བླ་མ་རེད། །
འབྲུག་སྔོན་པོ་བྱོན་ནས་ཐོག་རྒྱག།
བོང་སྐྱ་ལི་ཞོན་ནས་ཐལ་གཙུབས། །
མི་ངོ་ཐང་ཅན་པོ་རྒྱུ་རེད། །
རྒྱུ་རིན་ཐང་ཅན་པོ་གསེར་རེད། །
ས 61
--



ལེ་ཚན་དྲུག་པ།
ཁ
སྐྱབས་བླ་མར་བཅོལ་ན་ཕྱི་མ། །
ལྟོ་ཁྱི་མོར་བླུད་ན་རྐུན་མ། །
ཁ་གནམ་མཁའ་ནས་གྲགས། །
རྡོ་བར་སྣང་ནས་གཡུག།
དྲོ་དུས་ས་བུད། །
འཁྱག་དུས་རུམ་ལ་འཛུལ། །
སྒོ་ཁྱི་ཟས་ཀྱིས་བསླུས་ན་ཟུག་དཀའ། །
བདག་མོ་ཆགས་ཀྱིས་བསླུས་ན་འཁོར་དཀའ། །
རྒྱལ་བོའི་བཀའ་ཁྲིམས་ནོར་གྱིས་བཤིག།
སྒོམ་ཆེན་ཕྱག་རྒྱ་ཤིག་གིས་བཤིག།
ཆང་གིས་བཟི་ན་དྭངས་ཡོད། །
ནོར་གྱིས་བཟི་ན་དྭངས་མེད། །
ཨ་མ་མ་འབྲེལ་བུ་མོ་གཉེན་མི་འགྲོ།
ཐབ་ཀ་མ་འབྲེལ་ར་མ་སྤྱང་ཀིས་མི་གསོད། །
ཁྱུང་དཀར་མཛོའི་རྭ་མི་སྐྲག།
གོ་ཁའི་རྒན་མོའི་འདྲེར་སྐྲག།
གསེར་སྐུ་རང་བྱོན་གྱིས་གསུང་མི་འབྱོན། །
ནག་པོ་དགུ་སྒྲུབ་ཀྱིས་ཁ་མི་གྲགས། །
ཉོན་མོངས་དུག་གསུམ་གྱིས་སེམས་བསླད། །
ག
- 62 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
འདོད་ཆགས་ཞེ་སྡང་གིས་མིག་བསླུས། །
ཉོན་མོངས་དུག་གསུམ་ཁ་ནས་བཤད། །
མི་རུང་སྡིག་པ་ལག་པས་བསགས། །
རི་ཆེན་པོའི་ཁོག་པ་རླུང་གིས་ཁེངས། །
མི་ཆེན་པོའི་ཁོག་པ་རྫུན་གྱིས་ཁེངས། །
ཙི་གུའི་དཔོན་པོ་ཇེ་ཚོ། །
ཙི་གུའི་འཁོར་ཚོགས་ཇེ་ཉུང༌། །
མཛོ་ཁྱུང་དཀར་བཟང་རུང་བ་རྒྱུད། །
གཡུ་དྲུག་དཀར་བཟང་རུང་རྡོ་རྒྱུད། །
གཟན་ཤན་ཐམ་འོག་ན་སྤྱང་ཀི། །
སྐེ་འཁོར་གསུམ་འོག་ན་སངས་རྒྱས། ། །
བློ་དྲང་བོ་བྱེད་པའི་དཔོན་པོ་དཀོན། །
སེམས་དྲང་བོ་སྟོན་པའི་ཆོས་པ་དཀོན། །
ལམ་དྲང་བོ་སྟོན་པའི་བླ་མ་དཀོན། །
སེམས་རྩེ་གཅིག་གནས་པའི་སྒོམ་པ་དཀོན། །
ཆོས་རྒྱལ་སྐུ་དབང་ཆེ་ན། །
སྡིག་པ་གུད་ཡངས་གཏོང་གི།
སྐྱབས་བྲག་ལ་བཅོལ་ན། །
བྲག་རྡོ་མགོ་རུ་ལྷུང་། །
ཀ
-- (63 —



ལེ་ཚན་དྲུག་པ།
ཁ
མེ་ལྷམ་མེ་ལྷུམ་མེས་ཇ་མི་འཁོལ། །
ཚིག་ལྷམ་མེ་ལྷུམ་མེས་མི་མི་ཐུབ། །
དཔོན་ཆེན་པོའི་ཁ་ཡི་ཚིག་སྣེ། ། །
གཞུ་མཆོག་དཀར་ཁ་ཡི་མདའ་མོ། །
ཁྲ་ཁྲ་རིག་རིག་གིས་མིག་དྲངས། །
ཞིམ་པོ་མངར་མོས་ཁ་དྲངས། །
སྔར་དུག་སྦྲུལ་ནག་པོས་སྲོག་བཅད་ན། །
ད་ཐི་གུ་ཕྲ་རིས་ལ་ཡིད་མི་ཆེས། ། །
གཏམ་ཨ་ཕས་བཤད་རྒྱུ་ཨ་མས་བཤད། །
ཁྱི་བདག་པོས་འགོག་རྒྱུ་མགྲོན་པོས་བཀག།
བའི་ཉལ་སྲོལ་ལ་བལྟས་ན། །
བེའུ་ཤི་བོ་ཡིན་པ་ཤེས། །
མགར་བ་རང་གི་གྲིས་གསོད། །
ཕ་མ་རང་གི་བུས་མནར། །
གནམ་ལོག་ན་ཀ་མེད། །
རི་ལོག་ན་གཏད་མེད། །
ཉེས་མེད་དམ་ལ་བཏགས། །
བདེན་ཅན་ཁྲིམས་ལ་སྦྱར། །
ཉལ་ཁྲིམས་དཔོན་པོས་བསྡམས། །
-
6,4
--



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཉལ་ཁྲལ་དཔོན་པོས་བསྡུས། །
འབུ་ཆུང་གྲོག་མའི་སྐེད་པ་ལ། །
མི་ཐེག་གསེར་གྱི་རྡོ་རྗེ། །
ཁང་ར་ནང་ནས་རྟ་བརྐུས། །
ཁ་ཚིག་བར་གྱི་བློ་བརྐུས། །
འཁྱག་པ་སྤར་མཐིལ་ཙམ་ལ། །
ཉི་མ་སྤུན་བདུན་ཤར། ། །
ཁྲིམས་ཀྱིས་བསྡམས་ན་བརྒྱ། །
ཐག་པས་བསྡམས་ན་གཅིག།
དཔོན་པོའི་བློ་ལ་མ་སོང་ན། །
གང་བྱས་ཚང་མ་སྐྱོན་དུ་འགྱུར། །
མཁས་པའི་ཚིག་གི་ཟུར། །
གནམ་ལྕགས་རལ་གྲིའི་འོད། །
བརྒྱག་པའི་ཁ་ལ་མ་ཕོག།
མ་བརྒྱབ་སྣ་ལ་ཕོག།
གསུང་ཟེར་དུས་བླ་མའི་གསུང་སྐད་འགག་གི།
རྒྱུག་ཟེར་དུས་ཤཱ་ཁྱིའི་ལག་པ་ཆག་འདུག།
རྒྱལ་སྲིད་རྒྱལ་བོའི་སྐུ་བསོད། །
བདེ་སྐྱིད་བློན་པོའི་ལག་རྩ། །
-
(5
--



ལེ་ཚན་དྲུག་པ།
མར་ཆེན་མར་ཁུའི་རྒྱ་མཚོ། །
ཤི་ན་དམྱལ་བའི་རྒྱ་མཚོ། །
ཨ་ཁུའི་རྒྱུད་པ་བལྟས་ན་ཡར་ཡར། །
ཨ་ཁུའི་སྤྱོད་པ་བལྟས་ན་མར་མར། །
འཇའ་ཁ་དོག་ཡག་ཡང་སྣང་བ་རེད། །
འབྲུག་སྐད་་སྒྲ་ཆེ་རུང་སྟོང་སྐད་རེད། །
སེང་གེ་གངས་དང་མ་བྲལ། །
རྒྱལ་བོ་ཁྲི་དང་མ་བྲལ། །
རྐུན་མ་ནང་ལ་བསྡུས། །
སྒོ་ལྕགས་ཕྱི་ལ་བརྒྱབ། །
ཁས་བླངས་པ་ཁུར། །
དོན་གྱི་ར་མ་ཀ།
མཁས་པ་མི་གཙོ། །
རྒྱུས་ཡོད་གཙོ། ། །
ར་ལུག་པགས་པ་མཉེས་ལུགས། །
སུག་ཏི་སྐམ་པོར་འཐེན་ལུགས། །
སྒྲོག་མ་ལག་གཅིག་གིས་རྟ་བརྒྱ་འདུལ། །
མདའ་ལི་མ་གཅིག་གིས་དགྲ་བརྒྱ་འདུལ། །
རྒྱུ་འགྲོ་ས་རྒྱལ་བོའི་མཛོད། །
-
6f6-



ཨ་མདོའི་གཏམ་དཔེ་མཁས་པའི་མགྲིན་རྒྱུན་བཞུགས་སོ།
ག
ཆུ་འབབ་ས་ལུང་གསུམ་མདོ། །
ཕོ་རོག་ཤ་འདོད་ཤ་ཡིས་བརྔན། །
སྐྱ་ཀ་ཚིལ་འདོད་ཚིལ་ཀྱིས་བརྔན། །
མཆིལ་བ་ནས་འདོད་ནས་ཀྱིས་བརྔན། །
ཕུ་ལ་དགོན་པ་བཏབ་པ་ལས། །
མདའ་ན་ཁ་མཆུ་མེད་ན་བཟང་། །
ལེགས་བཤད་བྱིས་པའི་ཁ་ན་ཡོད། །
ཉེས་བཤད་བླ་མའི་གསུང་ཡང་སྲིད། །
དཔོན་གྱི་རྣ་བ་སྲབ། །
གཡོག་གི་ཁ་མ་མང༌། །
གླེན་པའི་སྡུག་པ་ཡང་རུང་ལྕི་བར་འགྱུར། །
མཁས་པའི་སྡིག་པ་ལྕི་རུང་ཡང་བར་འགྱུར། །
བྱ་དེ་ཕོ་མེད་ཀྱང་ནམ་མཁའ་ལངས། །
བྱེའུ་མཇོལ་མོ་མེད་ཀྱང་གསུང་སྙན་གོ། །
ཕྱི་སྟོན་པའི་ན་བཟའ་གོན། །
ནང་སྤྱང་ཀིའི་སྐྱེ་བ་བླངས། ། །
ཆར་བ་ཆུ་ཡི་གྲོགས། །
ཉི་མ་མེ་ཡི་གྲོགས། །
འཇིག་རྟེན་ཁམས་ན་དཔེ། །
- 67 -



ལེ་ཚན་དྲུག་པ།
ཁ
ས་ནག་ཐང་ན་ལམ། །
མི་ངོ་མ་འདྲེ་རུ་གྱུར། །
ལྷ་ངོ་མ་གཤེད་དུ་གྱུར། །
གཏམ་ཡ་མེད་དཔོན་པོའི་བཙན་གཏམ། །
ཞྭ་ཡ་མེད་སྔགས་པའི་དོམ་ར། །
འབའ་ལི་ཐང་ཇག་པའི་རྫོང་། །
བཤད་མི་ཉན་སྐྱབས་མགོན་ཡུལ། །
སྟོང་བ་ཉིད་ལ་ལྟ་ཉེས་ན། །
ཤེས་རབ་ཆུང་རྣམས་ཕུང་བར་བྱེད། །
རྒྱ་མཚོ་བཏུང་ན་སྐོམ་མི་སོད། །
རི་རབ་ཟོས་ན་ལྟོ་མི་བརྒྱག།
པདྨའི་མེ་ཏོག་མཛེས་ཀྱང༌། །
ལོ་མ་སྔོན་པོས་བརྒྱན། །
ཁ་བགད་ནས་ངན་བཅོས། །
ངོ་ནག་ནས་བཟང་བཅོས། །
མི་ཆེན་ལྷུང་ན་གཡོག་པོ་མི་ཉན། །
གོས་ཆེན་ཐེད་ན་ལྷན་པ་མི་ཉན། །
རང་སེམས་ན་དོགས་པ་མེད་ན། །
བར་དོ་ན་འཇིགས་སྐྲག་མེད། །།
- 68 -



ཨ་མདོའི་གཏམ་དཔེ་མཁས་པའི་མགྲིན་རྒྱུན་བཞུགས་སོ།
རང་སེམས་དཀར་མོར་སྐྱོན་མེད་ན། །
ཡི་དམ་ལྷ་ཡི་བཀའ་ཆད་མེད། །
ལས་ངན་པའི་སྡིག་པ་མ་བསགས་ན། །
སྐྲག་དགོས་པ་གཤིན་རྗེ་ཆོས་རྒྱལ་མིན། །
བླ་མ་ཡོད་ཐོག་ཏུ་ཆོས། །
དཔོན་པོ་ཡོད་ཐོག་ཏུ་གནང༌། །
ལུང་བ་རེ་ལ་ཆུ་མགོ་རེ། །
བླ་མ་རེ་ལ་ཆོས་ལུགས་རེ། །
ལྷ་བཟོ་བཞེངས་ལ་མཁས་རབས་ཡོད། །
ཡེ་ཤེས་སྤྱན་ལ་གཡོ་ཟུར་ཤོར། །
ཤིང་བཟོ་ཐིག་ལ་མཁས་རབས་ཡོད། །
ལྷ་ཁང་ཀ་བར་རིང་ཐུང་ཤོར། །
མི་མ་ཤི་གོང་ལ་འཕོ་བ་འདེབས། །
འདྲེ་མ་རེག་གོང་ལ་རྐང་དུང་འབུད། །
མི་རྟག་འདུལ་བའི་མཐུ། །
རྟ་བརྒྱ་འདུལ་བའི་སྲབ། །
ལུག་བརྒྱ་གསོད་པའི་གྲི། །
སྔགས་པར་ནུས་མཐུ་མེད་ན། །
རྔ་རྒན་ཤེད་ཀྱིས་བརྡུང་ཀ།
- 69 ——



ལེ་ཚན་དྲུག་པ།
ཕར་བཤད་ཚིག་གི་སྨྲ་མི་དག།
ཚུར་བཤད་ཚིག་གི་དོན་མི་གོ། །
ནེ་ཙོ་སྨྲ་ལ་མཁས་རུང་ལད་ཟློས། །
སྤྲེལ་ཕྲུག་རྩེད་ལ་མཁས་རུང་ལད་མོ། །
མིག་བཙུམ་ན་ཕྱི་མ་མཁྱེན་ནོ། །
སྐེ་བསྲིངས་ན་དབུས་གཙང་རིག་ནོ། །
ཤཱཀྱ་ཐུབ་པས་ཆོས་གསུངས། ། །
མི་ལ་རས་པས་མགུར་བཞེངས། །
དུས་ངན་བསྐལ་བའི་ཁུག་པ་ལ། །
མི་བཟང་མི་བྲིན་མི་ངན་བྲིན། །
གླུ་བ་གླུ་ལ་གཡེངས། །
ཚེ་འདས་འོད་ལ་གཡེངས། །
མགར་རའི་ལག་གི་ཐོ་ཡུ་ཤོར། །
གཡོག་པོའི་ལག་གི་སྟ་ཡུ་ཤོར། །
- 70 -



ཨ་མདོའི་གཏམ་དཔེ་མཁས་པའི་མགྲིན་རྒྱུན་བཞུགས་སོ།
ལེ་ཚན་བདུན་པ།
འཇིག་རྟེན་ན་འཐབ་རྩོད་འཁྲུག་སློང་གཏན་ནས་མེད་པའི་
གནས་ཤིག་ཧ་ཅང་དཀོན་ལ། སོ་སོའི་ཚེ་སྲོག་དང་བདེ་སྐྱིད་ལ་
གཅེས་འཛིན་མི་བྱེད་པའི་སེམས་ཅན་ནི་དེ་བས་དཀོན། དེའི་་་
དབང་གིས་མི་དང་བྱ་བྱེའུ་འབའ་འབུ་སུ་དང་གང་ཞིག་ཡིན་ཡང་
བདག་རྒྱལ་གཞན་ཕམ་ལ་འཇུག་པ་ནི་ཆོས་ཉིད་ལྟ་བུ་ཞིག་རེད།
ལྷག་པར་དུ་མི་རིགས་དང་རྒྱལ་ཁབ་སོགས་ཚོགས་པ་སྤྱི་བའི་ཁེ་ཕན་
སྲུང་ཕྱིར་འཐབ་རྩོད་བྱ་དགོས་ཐུག་ཚེ་ཐོག་མར་ནང་འཆམ་པོ་ཡོང་
རྒྱུ་ནི་རྒྱལ་ཁའི་རྩ་བ་ཡིན་པར་མཐོང་ངོ༌། ། དེ་ཡང་རང་ཕྱོགས་ལ་
བསྟོད་བསྔགས་དང་ཆེ་ང་བརྗོད་ཏེ་ནང་མི་གཉེན་ཉེ་དང་ལྷག་པར་
དུ་གཟུ་སྒོར་འགྲིམ་པའི་གྱོད་པ་སོགས་ལ་ལ་རྒྱ་སྐུལ་བའི་གཏམ་་་
དཔེའི་སྐོར།
ཀ མགོའི་རི་ཐུར་ཕབ་ན་ལ་རྒྱ་མེད་ཀྱང་། །
ཤ་དམར་པོ་བཅད་ན་ཚ་རྒྱུ་ཡོད་དམ། །
མུ་གེ་བསམ་ནས་སྒྱུ་མ་ན་རྒྱུ། །
ཕུ་ནུ་བསམ་ནས་རུས་པ་གཟེར་རྒྱུ། །
ཁ 71 --



ལེ་ཚན་བདུན་པ།
ཕོ་སྐྱེ་མགོའི་རྭ་ཕབ་ཐལ། །
སྟག་མོའི་ཁའི་མཆེ་ཕབ་ཐལ། །
ཤ་དང་ཕྲག་གི་དམར་ས། །
རུས་པ་དུང་གི་དཀར་ས། །
སྡེ་གཅིག་གི་མི་རེད། །
ནགས་ག ཅིག་གི་ཤིང་རེད། །
གནམ་སྔོན་པོ་ཡངས་རུང་འདུག་ནོ་རེད། །
སྤྲིན་དཀར་པོ་སྟུག་རུང་འགྲོ་ནོ་རེད། །
དགྲ་ལན་པོ་མེད་ན་ཝ་མོ་རེད། །
གཏམ་ལན་པོ་མེད་ན་ལྐུག་པ་རེད། །
ཕ་རྒོད་པོ་ཤ་བཟན་ལ། །
བུ་ཁ་ཏ་སྐྱག་གཟན། ། །
ཐུན་གཅིག་གི་་མང་ཇ་བལྟས་ནས། །
ཚེ་གཅིག་གི་ར་བ་བཞར་ཀ།
ཤི་འདང་བརྒྱབ་ན་དགྲ་ངོ་མི་ལོན། །
མུག་འདང་བརྒྱབ་ན་མགྲོན་ངོ་མི་ཆོད། །
ཕོ་རབ་ཚིག་ཐོག། །
འཕར་བ་རྗེས་ཐོག།
མདའ་བརྒྱབ་པས་མི་ཆོག་གཞུ་ངོམས། །
ག
- 72 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
མདུང་བརྒྱབ་པས་མི་ཆོག་བ་དན་ངོམས། །
མདའ་སྐྱེན་པོ་ཡོད་ན་འཕེན་རན་རེད། །
མཚོན་རྣོན་པོ་ཡོད་ན་གཡུགས་རན་རེད། །
ཕུ་རོང་བསྟན་ན་ཁྱི་ངོ་མི་ལོན། །
གཉོམ་རྟགས་བསྟན་ན་དགྲ་ངོ་མི་ལོན། །
མི་ངོ་ཚ་མེད་ན་ཁྱི་རེད། །
ཁྱི་རྔ་མ་མེད་ན་འདྲེ་རེད། །
ཕ་ཤུལ་གྱི་བུ། །
གཡག་ཤུལ་གྱི་གོ། །
བྱ་ལ་འཕུར་རྩལ་ཡོད་ན། །
གནམ་ལ་མུ་མཐའ་མེད། །
ཡ་ཁོག་ནང་ན་གློ་མེད་ཀ།
བརླ་རུས་ནང་ན་རྐང་མེད་ཀ།
ལ་རྒྱ་མེད་ན་དུད་འགྲོ་རེད། །
བླ་སྲོག་མེད་ན་བེམ་པོ་རེད། །
བུ་རེ་བ་ཅན་ལ་རེ་བཞག། །
གོས་རི་མོ་ཅན་ལ་རྒྱང་བལྟས། །
མི་སྙིང་རུས་ཉམས་ན་ལ་རྒྱ་འཆོར། །
རྟ་ཤ་ཁ་ལྷུང་ན་བང་རྩལ་འཆོར། །
- 73 -



ལེ་ཚན་བདུན་པ།
སྐྱིད་ལམ་མཁའི་རྩ་མཉམ་ཟ། །
སྡུག་སྔོན་མོའི་ཆུ་མཉམ་འཐུང་། །
ར་མུ་གེས་ཤི་ན་ར་རྔ་གྱེན། །
འབྲོང་མུ་གེས་ཤི་ན་ཁ་མིག་རྫ། །
ཕོ་ནད་ཅན་ལ་འཁུན་རྒྱུ། །
རྒྱུ་ནད་ཅན་ལ་གཟེར་རྒྱུ། །
རུས་པ་མེད་པའི་ཤིག་འདྲ་འདྲ། །
རྣ་ཅོག་མེད་པའི་བྱ་འདྲ་འདྲ། །
རྨ་གཅིག་ནང་གྲི་དགུ་བྱས་ཐལ། །
རྣ་གཅིག་ནང་རྩིད་དགུ་བྱས་ཐལ། །
ཤི་བའི་སྟེང་ལ་བཤུ་བཞོག་བྱེད་གི།
མིག་སྤྲང་ཐོག་ལ་ཁུ་ཚུར་རྒྱུག་གི།
ཕོ་རབ་རྩོད་རྒྱུ་སྡེ་དོན། །
ཕོ་འབྲིང་རྩོད་རྒྱུ་རང་དོན། །
ཕོ་ཐའི་རྩོད་རྒྱུ་ཁ་ཕོར། །
དྭ་ཕྲུག་འགྲམ་ལྕག་བྱེད་ན་ཕ་ལོ་དྲན། །
ཡུགས་སའི་ཅོ་ཏོ་འཐེན་ན་མ་ལོ་དྲན། །
དོག་མོའི་ས་ལ་བབས་ན་མགོ་ན་བ།་མི་རྩྭ་དང་ཤིང༌། །
མགོ་ནག་མི་ལ་བབས་ན་དུད་འགྲོ་ཟོག་རྩྭ་དང་ཤིང་། །
- 74
—



ང
ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
མི་ཞིག་ཡོང་ན་ཆུང་ནས་ཡོང་དགོས། །
རྟ་ཞིག་ཡོང་ན་རྟེའུ་ནས་ཡོང་དགོས། །
ཨ་ཡོད་ནང་གི་ད་ཡོད། །
སྒོ་ངའི་ནང་གི་སེར་རིལ། །
མིང་ཕ་མས་བཏགས་ཀྱང་། །
མིང་གྲགས་རང་གིས་རྩོམ། །
བྱ་རྒོད་པའི་ལུས་ལ་གནམ་འཕང་གཅོད་དགོས། །
བུ་དར་མའི་ལུས་ལ་འཇིག་རྟེན་འགྲིམ་དགོས། །
བསགས་པ་ཚེ་གང་། །
དགོས་པ་ཉིན་གཅིག། །
དར་རྒུད་དམར་ཡག་སྟག་ལ་ཡོང་། །
ཆགས་འཇིག་སྲིད་པའི་གངས་ལ་ཡོད། །
ཁྱི་བྱིས་པ་གཉིས་གས་ཉེ་ངོ་ཤེས། །
བྱ་རི་དྭགས་གཉིས་གས་མྱི་ངོ་ཤེས། །
ལུས་ལ་ཆེ་ཆུང་ཡོད་ཀྱང་། །
སྲོག་ལ་ཕྲ་སྦོམ་མེད། །
དཔེ་བཟང་སྲིད་པའི་མཁར། །
དཔེ་ངན་ལམ་ཁའི་དང༌། །
སྤྱང་ཕྲུག་ཆུང་དུས་མ་བསད་ན། །
ཀ
75 ——



ལེ་ཚན་བདུན་པ།
སྟོང་ལུག་ལྷས་ནས་སྟོང་ཉེན་ཡོད། །
མི་བརྒྱ་ཁ་གཅིག་བྱོས། །
རྟ་བརྒྱ་འགྲོས་གཅིག་བྱོས། །
ཁ་གཅིག་འཁོར་ལོ། །
གྲོས་གཅིག་རྒྱ་མ། །
རྟགས་དང་རྟེན་འབྲེལ་འགྲིག།
སྟག་ལ་ཡ་སོ་འཛོམས། །
གངས་རི་རྒྱུད་མ་ཆད་གེར་མཚོན་རི། །
ཆབ་ཆུ་རྒྱུད་མ་ཆད་རྨ་ཆུའི་ཆུ། །
ཁྲལ་འཇལ་བའི་ཕུ་ནུ་དོ་ཅན། །
ལྷ་འབུལ་བའི་མེ་ཏོག་ཡུ་ཅན། །
གངས་སེང་དཀར་མོ་གཡུ་ཡི་རལ་བ་ཅན། །
རྒྱ་སྟག་དམར་པོ་མཚལ་གྱི་ཐིག་ལེ་ཅན། །
གསེར་གྱི་ཤ་ཕོ་ར་ཅན། །
དངུལ་གྱི་ཡུ་མོ་རྣ་ཅན། །
བརྡུངས་པའི་རྔ་སྐད་བོ་ཆེ། །
བོས་བའི་ལྷ་མཐུ་རྩལ་ཆེ། །
སྲོག་གཅོད་ཀྱི་གཤེད་མ་བདུད་འདྲ་འདྲ། །
ཤ་བཟན་གྱི་རྔམ་པོ་སྤྱང་འདྲ་འདྲ། །
— 76



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
འབྲོང་ཡར་རྒྱུགས་ཀྱི་ར་རྩེ་རྡོག་པས་གནོན། །
སྟག་མར་རྒྱུགས་ཀྱི་མཆེ་བ་ལག་པས་འཛིན། །
བཅད་པའི་སྡོང་བོ་སྐྱེས་མེད། །
མནན་པའི་དགྲ་བོ་ལངས་མེད། །
ག གསོན་བསྡད་ན་དགྲ་ཤ་ཧབ་ཀྱིས་ལེན། །
ཤི་སོང་ན་གཏམ་རྒྱུད་བོད་ལ་འཇོག།
འཆའ་བྱེད་སྟག་གི་ཁ་ཡོད། །
བཞུ་བྱེད་ཀོའུ་ཡི་ཕོ་ཡོད། །
མི་པགས་ནང་ན། །
ཁྱི་པགས་མི་ཟིན། །
གཅན་གཟན་སྡིག་པས་རྒྱགས་རྒྱུ་མེད། །
རིགས་དྲུག་འདོད་པས་ཚིམ་རྒྱུ་མེད། །
དགའ་ན་དུང་ཟླ་དཀར་པོ། ། །
མ་དགའ་གཟའ་བདུད་ནག་པོ། །
སྐྱེས་ཟེར་ན་སྲིད་སྡེ་དགའ་ནི་ཞིག།
ཤི་ཟེར་ན་འཇིག་རྟེན་སྨོན་ནི་ཞིག།
ཆུ་མོ་ཨ་རྫིས་ཡིན་རུང་བརྒལ་རྒྱུ། །
དུག་མཚོ་དམེ་རུ་ཡིན་རུང་འཐུང་རྒྱུ། །
ཀ འཆི་འདོད་ན་ཨ་མའི་བང་ནས་ཤི།
77 -



ལེ་ཚན་བདུན་པ།
ཁ
ཐར་འདོད་ན་གཤེན་རྗེའི་འཕྲེང་ནས་ཐར། །
སྤྱང་ལུག་བརྒྱ་བསད་ན་འཆི་རན། །
ནད་ལོ་དགུ་འགོར་ན་འཆི་རན་ཡིན། །
ཏིང་ངེས་འཛིན་ལ་དལ་ལྷོད་མེད། །
རྡོ་རྗེ་དྲུལ་བུ་བཅོས་བཀོད་མེད། །
ཐུགས་མ་ཁྲོས་ཐུགས་རྗེ་ཆེན་པོ་ཡིན། །
ཐུགས་ཁྲོས་ན་ཀླུ་བདུད་ནག་པོ་ཡིན། །
ཤེས་རབ་རལ་གྲིས་བཅད་ན་རྨ་མེད། །
དམར་ཆུང་གཏོར་མས་གསད་ན་སྟོང་མེད། །
མང་མང་ཀ་ཡི་གཞི་མ་ཞིག་དང༌། ། །
གྲུ་བཞི་མཁར་གྱི་ལོག་ཡས་ཤིག་ཡིན། །
ཚེར་ཕུང་ཆུང་ཡང་བདག་པོ་ཀླུ། །།
ཨ་ཙར་མདོག་ངན་རྒྱ་གར་མི། །
མི་རྒྱུད་ལྷ་ལ་གནས། །
ཆུ་རྒྱུད་གངས་ལ་གནས། །
གྲུ་བཞི་བྱེད་ནི་དཀྱིལ་ནས་འདུག་ནི། །
ཤར་ཤར་བྱེད་ན་འགོ་ནས་འདུག་ནི། །
དགྲ་ཡུལ་ལ་དགྲ་རྩད་ནི། །
རྒྱ་མཁར་ལ་ཐོག་རྒྱབ་ནི། །
— 78
--



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
གནམ་ཀ་མེད་ཀྱི་ཞབས་ན། །
རྒོད་པོ་ཐུར་མེད་ཅིག་ཡིན་ནོ། །
ཕྱི་ར་ཁྲི་སྡེ་གངས་ཀྱིས་བསྐོར། ། །
ནང་ར་སྟོང་སྡེ་བྲག་གིས་བསྐོར། །
ཕུ་ར་བརྒྱ་སྡེ་ནགས་ཀྱིས་བསྐོར། །
ཆུ་གཙང་བོས་ཤིང་ཁྲལ་འཇལ་ས། །
བྱ་རྒོད་པོས་ཤ་ཁྲལ་འཇལ་ས། །
རླུང་སེར་བུས་རྩྭ་ཁྲལ་འཇལ་ས། །
ཕུ་ནུའི་ལག་ཡུ་འཐོར་མེད། །
གནམ་སའི་འཇུ་ཐག་ཆད་མེད། །
ཕ་བརྩིའི་བུ་རབ། །
མདའ་བརྩི་སྒྲོ་རབ། །
རྩེ་མོ་ཡར་ཟུགས་ལྷར་ཟུགས། །
རྩ་བ་མར་ཟུགས་ཀླུར་ཟུགས། །
གསེར་གྱི་ཉི་མའི་ཤར་རོགས་ཤིག།
དུང་གི་ཟླ་བའི་འདུག་རོགས་ཤིག།
བོད་གདོང་དམར་ཅན་གྱི་རྩེ་འཛིན། །
དགྲ་བེར་ནག་ཅན་གྱི་མགོ་གནོན། །
བཙན་གྱི་རྩེ་མོ་དགུང་ལ་བསྙེགས་ཡོད། །
ག
-- 79 -



ལེ་ཚན་བདུན་པ།
ཕྱུག་གི་རིལ་མ་ཐང་ལ་བརྡལ་ཡོད། །
བཙན་པོ་ལྷ་ཡིས་ཟུར་ནས་སྐོར། །
ཕྱུག་པོ་ཀླུ་ཡིས་འདབས་ནས་སྐོར། །
འཇིག་རྟེན་ཁམས་ལ་སྐོར་བ་བྱོས། །
དམྱལ་བའི་ཡུལ་ལ་ལྟད་མོར་ལྟོས། །
-
80
ཁས་



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ལེ་ཚན་བརྒྱད་པ།
དེ་ཡང་དཔལ་འབྱོར་གྱི་ཡོང་ཁུངས་གཙོ་བོ་ས་དང་ཆུ་ལ་རྟེན་
པའི་མི་རྣམས་ལ་མཚོན་ན་ས་ཆའི་དོན་དུ་ལུས་སྲོག་བློས་གཏོང་ཡང་
ནུས་པ་ནི་རྒྱུ་མཚན་མེད་པ་ཞིག་དང་རླུང་འགོ་མ་གནོན་པ་ཙམ་ཞིག་
ག་ལ་ཡིན། དེ་ནི་ལམ་ལུགས་དྲང་བདེན་མ་ཡིན་པ་ལས་བྱུང་བའི་
སྤྱི་ཚོགས་ཀྱི་ཐོབ་སྐལ་དོ་མ་མཉམ་པའི་སྣང་ཚུལ་ཅིག་དང་། རང་
ཡུལ་རང་བདག་གི་ཐོབ་ཐང་རྩོད་པའི་འཐབ་རྩོད་ཅིག་ཀྱང་རེད།
ས་དོན་ཆུ་དོན་སོགས་ལ་ལོ་རྒྱུས་རིང་མིན་དང་བདེན་ལུགས་ཡོད་
མེད་བདག་དབང་ཡོད་མེད་ལ་སོགས་བརྗོད་པའི་གཏམ་དཔེའི་སྐོར།
ཀ བསྐལ་བའི་གཞི་མ་ཐང་བཏིངས་ཚུན་ཆད། །
སྲིད་པའི་བ་སོ་མཁར་སྐྱེས་ཚུན་ཆད། །
བསྐལ་བ་ཆགས་པའི་གངས་རི་ཞིག་ཡིན། །
རླུང་གིས་དེད་པའི་བྱེ་རི་ཞིག་མིན། །
སྔོན་ལ་སྐྱེས་པའི་རྣ་མཆོག་ཅིག་ཡིན། །
གཞུག་གི་སྐྱེས་པའི་རྭ་ཅོ་ཅིག་མིན། །
ཁ སྟག་ཐིག་ལེ་ཅན་པོ་ནགས་ལ་བརྟེན་ས། །
— 81 -



ལེ་ཚན་བརྒྱད་པ།
འབྲོང་རྭ་དམར་ཅན་པོ་རྫ་ལ་བརྟེན་ས། །
སེང་དཀར་མོ་གཡུ་རལ་རྒྱས་ས། །
སྟག་དམར་ཡག་འཛུམ་དྲུག་རྒྱས་ས། །
སྟག་མོ་ནགས་ལ་སོང་ན་རྗེས་གངས་དཀར་གྱི་བདག་
པོ། །
ཤིང་རྟ་སྤང་ལ་འདྲེན་ན་རྗེས་རྒྱ་ལམ་གྱི་བདག་པོ། །
ཕ་ས་དཀར་དཀར། ། །
རང་རྒྱུད་དམར་དམར། །
གླ་རི་བོང་ཉལ་སའི་བདག་པོ། །
འབྲོང་བྲེ་ལོ་འགོད་སའི་རྫ་རྒན། །
གངས་སེང་དཀར་མོའི་གཡུ་རལ་ལྗང་ཁུར་ལོག (གྱུར）
ཡོད། །
གཡུ་འབྲུག་ སྔོན་མོའི་ རི་ཐུར་དཀར་ པོར་ ལོག (གྱུར）
ཡོད། །
འཁོར་བ་འཛིན་པའི་གནས། །
ཕུར་བ་གདབ་པའི་ས། །
བག་ཆགས་བསྟན་པའི་ཆོས་ཉམས་ལྡན་ནོ། །
ཟི་ལིང་འཇམ་དར་གོས་མཉམ་ལྡན་ནོ། །
བལ་ཕུར་ས་གདབ་ས། །
-
82 —



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
བལ་ཆོན་དགུང་ལ་འགྱོགས་ས། །
རྟ་འདོ་བའི་བང་རྩལ་ངོམས་ས། །
འབྲི་མཛོ་མོས་རྭ་རྩེད་བྱེད་ས། །
ཉིན་ལུང་ཝ་མོའི་གྲ་འདྲ། །
སྲིབ་ལུང་དགོ་བའི་འཕོངས་འདྲ། །
རྩྭ་མགོ་བསེར་བོས་སྒུལ་མ་མྱོང་། །
རྩྭ་སྟེང་ཨ་བྲ་འཛུལ་མ་མྱོང་། །
རྩྭ་ཕོ་ཐུར་བཅག་ན་གསེར་གྱི་གསབ་དགོས། །
རྩྭ་མོ་ཐུར་བཅག་ན་དངུལ་གྱིས་གསབ་དགོས། །
ཆབ་ཆུ་མགོ་རྙོག་ན་འོ་མས་གསབ་དགོས། །
ལམ་ཁ་ཤོ་བྱས་ན་དངུལ་གྱིས་རྒྱན་དགོས། །
སྤང་མེ་ཏོག་བཅོམ་ན་གཡུ་བྱུར་གྱིས་རྒྱན་དགོས། །
ས་དོག་མོའི་ཆགས་རིམ། །
ཆུ་གཙང་པོའི་བཞུར་རིམ། །
སྟོད་ཤ་ཕོའི་མགོ་ན་རྭ་སྐྱེས་སྐྱེས། །
བྱ་རྨ་བྱའི་འཕོངས་ཀྱི་སྒྲོ་སྐྱེས་སྐྱེས། །
ས་རྟགས་ཀྱི་གད་པ་ཁ་ཤོ་ཡོད་ལ། །
བདེན་རྟགས་ཀྱི་ཕ་བོང་གྲུ་བཞི་ཡོད། ། །
གནམ་ཚིགས་མི་འགྱུར་གྱི་སྐར་མ་ཨ་བརྟན། །
--- 83 -



ལེ་ཚན་བརྒྱད་པ།
ས་ཚིགས་མི་འགྱུར་གྱི་གངས་དཀར་ཏི་སེ། །
གངས་དཀར་པོ་སེང་གེ་གནས་ས་རེད། །
འབྲུག་ཕོ་ཆུང་ཡིན་ན་གཟུར་ནས་འགྲོ།
མི་ནུབ་རྡོ་ཐོག་ཡི་གེ་ཡོད། །
མི་འ གྲོལ་དར་གྱི་མདུད་པ་ཡོད། །
བྲིས་པའི་ཡི་གེ་ཁྲ་ཆིལ་ལེ། །
རྡུང་བའི་སྟ་རེ་དམར་རྫིག་གེ།
ཚེ་དང་སྲོག་གི་བརྗེ་ཡ། །
ཤ་དང་ཁྲག་གི་ཉོས་ཡ། །
གསེར་སྲང་བརྒྱ་ཡིས་བརྗེ་ཡ། །
དངུལ་སྲང་སྟོང་གི་དོད་ཡ། །
སྔོན་མོ་གཡུ་ཡིའི་རྟ་རིན། །
དཀར་པོ་དུང་གི་ལུག་རིན། །
ས་འཛིན་གྱི་དང་པོ། །
ཞོ་འཛིན་གྱི་རིལ་རྩི། །
མགོ་རུས་པའི་ཀླད་རྒྱུ་མ་ཞིག་ན། །
ཁ་གྲུ་བཞིའི་གཏམ་ལ་ཟད་མཐའ་མེད། །
ཁ– 8.1 --



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ལེ་ཚན་དགུ་བ།
དེ་ཡང་ཁྲ་བྱེའུ་ཐུབ་དང་བྱེའུ་འབུ་ཐུབ་ཀྱི་གནས་ལུགས་ཀྱིས་
བཅིང་བའི་མི་ཡུལ་དུ་སོ་སོའི་སྟོབས་ཤུགས་ལ་བརྟེན་ཏེ་གཞན་ལ་
བཙན་གནོན་དང་བརྙས་བཅོས་བྱེད་པའི་ཁྲིམས་མེད་ལུགས་མེད་ཀྱི་
སྤྱོད་སྟངས་ནི་ཆུང་བ་མི་སྒེར་ནས་ཆེ་བ་རྒྱལ་ཁབ་ཕན་ཚུན་བར་རྩོད་
གཞི་སློངས་པའི་འགག་རྩ་ཡིན་ལ། དེ་འདྲ་མི་ཡོང་བའི་གཉེན་པོ་
ནི་སེམས་རྒྱུད་འདུལ་བར་དམ་པའི་ཆོས་དང་སྤྱོད་ལམ་འདུལ་བར་
རྒྱལ་བོའི་ཁྲིམས་ལས་ལྷག་པ་གར་ཡང་མེད་དོ། ། དེས་ན་རྩོད་གཞི་
སོགས་བྱུང་རྗེས་དེའི་འབྱུང་རྐྱེན་སུ་ལ་ཐུག་ཡོད་པ་སོགས་བརྗོད་པའི་
གཏམ་དཔེའི་སྐོར་ལ། །
ཀ མི་འགུལ་སྲིད་པའི་མཁར་སྒུལ། །།
མི་རེག་སྟག་གི་ཁ་རེག།
སྟོད་གངས་དཀར་རྩེ་ལ་ཁྱི་རྗེས། །
དཔེ་མ་དར་ས་ལ་མདའ་དར། །
སྟོད་རི་རབ་རྩེར་རྒྱུ་ལམ་བཏོད། །
སྨད་རྒྱ་མཚོའི་དཀྱིལ་རྐང་ཟམ་བཏོད། །
—8;5 བ --



ལེ་ཚན་དགུ་བ།
ཁ
ཆག་མེད་གསེར་གྱི་ཀ་བ་བཅག།
ཆད་མེད་དར་གྱི་ཆོན་ཐག་བཅད། །
གངས་སེར་དཀར་མོའི་གཡུ་རལ་ནང་། །
ཁྱི་ནག་དོམ་བུའི་རྔ་མ་གཡུག།
ལྷ་ལུང་ནང་འདྲེ་ལག་བསྲིངས། །
གསེར་ཀོང་ནང་མཆུ་ཏོ་རྒྱག། །
འབྲོང་བྲེ་ལོའི་ཕ་སའི་ཐོག་ན། །
བོང་སྐྱ་ལའི་དབྱར་ས་རྒྱག་ག།
ཨ་རིག་གི་རྒྱུའི་ཐོག་ན། །
ཨ་གསར་གྱིས་མདངས་ཕོག་ཀ།
རི་ལམ་མེད་ལ་ལམ་འདོད་ཀ།
ཆུ་ཟམ་མེད་ལ་ཟམ་འཕེན་ཀ།
ནམ་མི་ལང་ཀ་མེད་ཉི་མས་དེད། །
མུན་མི་རུབ་ཀ་མེད་གྲིབ་མས་དེད། །
མེ་མི་འབར་ཀ་མེད་ཤིང་གིས་འཕུལ། །
ཆུ་མི་འབྲུབ་ཀ་མེད་ཆར་གྱིས་དེད། །
གས་ཁ་རྟ་རྔ་ཙམ་མེད་རུང་། །
ཕུར་ཁྱུ་ཕུ་རུང་ཙམ་གདབ། །
མནན་བསྡད་ནས་མནའ་ལེན་ཀ།
- 86 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
བཟུང་བསྡད་ནས་ཁྲག་བཙིར་ཀ།
ལས་ལ་ཆོས་བྱས་ན། །
སངས་རྒྱས་དགྲ་རུ་བླངས། །
ཕྱིའི་ལོ་མ་ཐོག་ཚུལ་གྱི་གཏམ། །
ནང་འབྲས་བུ་སྨིན་ཚུལ་གྱི་དོན། །
རྡོ་གཡའ་མ་ཆག་ཆག་རྫི་ནས་ཆད་ཚུལ། །
དམའ་སྨུག་པ་ལིང་ལིང་མཚོ་ནས་ལངས་ཚུལ། །
གཞུ་མཆོག་དཀར་ཕྲག་ནས་གཏོར་སྲོལ། །
མདའ་ལི་མ་སྟོང་ནས་བཅག་སྲོལ། །
བཞི་བརྒྱ་ནད་ཀྱི་རྩ་བ། །
དམར་ནག་དུག་གི་ས་བོན། །
ཤ་ཤི་ཤ་ཡིན་རུང་། །
འཇོག་བྱེད་གསེར་སྡེར། །
རྙིང་བ་ཁ་ཚ། ། །
སྡིག་པ་དོ་ཁོལ། །
གནམ་ལ་སྐས་བཙུགས། །
ས་ལ་དོང་བྲུས། །
རྩོད་ཀྱི་དགོ་ཕྲུག་ཕྲ་མོ། །
དེད་པའི་ཤ་བ་རོག་པོ། །
— 87
—་



ལེ་ཚན་དགུ་བ། །
ནག་པོ་དྲུག་ལྡན་གྱི་གཞི་མ། །
འགོང་བོ་གཡག་དེད་ཀྱི་སྔ་མ། །
མུ་གེ་མཛོད་ཁང་ནང་ནས་ཡོང་ཚུལ། ། །
འཁྲུག་པ་ལྷ་ཁང་ནང་ནས་འཕྲོས་ཚུལ། །
གནམ་སྔོན་པོའི་མཐོ་རིམ། །
ས་དོག་མོའི་མཐུག་རིམ། །
ཕུགས་གངས་རི་དཀར་པོ་མ་ཆད་ན། །
མདོ་གཡུ་མཚོ་སྔོན་མོ་གང་ནས་བྱུང་། །
རྡོ་རིལ་ལུ་མཁར་གྱི་བཤིག་འདྲེ། །
མི་ཁ་མང་གྱོད་ཀྱི་གཞི་མ། །
སྐྱ་མོའི་ལམ་ན་སྤྱང་ཁུ་ཞིག་མ་མོ་བསོད་ནོ་གན་རེ་ཟེར་
ཁ་
དགེ་ལྡན་ནགས་ན་ཁ་ཏ་ཞིག་རྩམ་ཁུག་ཁུར་ནོ་གན་རེད་
ཟེར་ག། །
སྤྱང་ཀི་ཤ་བཟན་རི་ལ་བྲོས། །
ཝ་མོ་ཆུ་འཐུང་རྙི་ལ་ཐེབས། །
ག ཐང་དཀྱིལ་རི་བོང་མ་ལང་ན། །
ལྷ་རྟ་དཀར་མོ་འདོགས་དོན་མེད། །
ལྷ་རྟ་དཀར་མོ་མ་འདྲོགས་ན། །
- 88 -



ང
ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
མི་ལུས་རིན་ཆེན་ལྷུང་དོན་མེད། །
མི་ལུས་རིན་ཆེན་མ་ལྷུང་ན། །
རིན་ཆེན་རྒྱན་ཆ་ཐོར་དོན་མེད། །
ཤིང་འཛེར་མེད་རྒྱ་རྫོང་ནགས་ན་མེད། །
མི་སྐྱོན་མེད་འཛམ་བུའི་གླིང་ན་མེད། །
དང་པོ་སྟོན་པ་བྱོན་ཚུལ། །
བར་དུ་བསྟན་པ་དར་ཚུལ། །
མཐའ་མ་བཀའ་དྲིན་ཆེ་ཚུལ། །
བསླབ་པའི་ཤེས་རྒྱ་མེད་རུང༌། ། །
སྒོམ་པའི་ཉམས་མྱོང་ཡོད་དམ། །
ཤི་བོའི་རོ་ལ་དབང་སྐུར། །
རྒས་པའི་ཆུང་མར་བུ་བཞག།
— 89 —



ལེ་ཚན་བཅུ་བ།
ལེ་ཚན་བཅུ་བ།
ངག་རྒྱུན་དུ་ཟས་ལ་མཆོད་ག་མེད་ན་ཟ་སྲོལ་མེད། གཏམ་ལ་
ཀུ་རེ་མེད་ན་བཤད་སྲོལ་མེད་ཟེར་བ་བཞིན་བོད་རིགས་རྣམས་ཀུ་རེ་
དང་རྩེད་མཚར་ལ་དགའ་བ་ནི་ཡོངས་གྲགས་ཡིན་ལ། ཕྱོགས་་་
གཞན་དུ་བསྐོར་ན་ཡང་ཤགས་འགྱེད་དང་རྩོད་གླེང་ཐ་ན་དགྲ་ལ་ཨ་
ལན་སྤྲོད་དགོས་ཐུག་ཚེ་སྐད་ཆའི་སྒྱུ་རྩལ་གཞན་ཅིག་མངོན་ཡོང་སྟེ།
དེ་ལ་འུ་བརྗོད་དང་དྲག་ཤིར་གྱི་ཉམས་ལྷག་དུ་ལྡན་ཡོད་དོ། །དེ་ཡང་
གྱོད་པ་ཕན་ཚུན་བར་ལ་ཟུར་ཟ་དང་འཕྱ་སྨོད་བྱེད་པའི་གཏམ་་་
དཔེའི་སྐོར་ལ།
ཀ ཀི་ཏིའི་རྟ་) ཡིས་ཕྲ་བརྒྱབ་ན། །
སེང་གེ་དཀར་མོའི་བརླ་བཅག་ཡོང་འེ་བསམ། །
ཕྱེ་མ་ལེབ་གྱིས་རྭ་གདབ་ན། །
གཡུ་འབྲུག་སྔོན་མོའི་བླ་མཁྱེར་འགྲོ་འེ་བསམ། །
ཉི་མ་འཕྲུལ་གྱི་ཞགས་པས་འཛིན། །
༡) ཀི་ཏིའི་རྟ་ཞེས་པ་ནི་འབུ་བླ་མ་མ་ཎི་དང་འདྲ་བའི་འབུ་ཆུང་ཆུང་ཞིག་ཡིན།
-- (3) —་



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཟླ་བ་འཕྲུལ་གྱི་ལྕགས་ཀྱུས་འགུགས། ། །
སྡར་མའི་ཁ་ཕོ་སྔོན། །
རྒོད་པོའི་ལག་རྗེས་བཞུག།
རང་སྐྱོན་ཐལ་མོས་བཀབ། །
གཞན་སྐྱོན་མཛུབ་མོས་འབྲུ། །
སྟོད་ཀྱི་རླུང་ཤ་སྨད་ལ་བརྒྱབ་ན། །
བྱེ་མའི་རི་བདུན་རླུང་གིས་ཁུར། །
སྨད་ཀྱི་ཆར་ཤ་སྟོད་ལ་བརྒྱབ་ན། །
ཁྲོ་ཆུ་ཕ་བོང་ཐོག་གིས་གཏོར། །
སྤྲིན་དཀར་པོའི་གུར་ཁང་དགུང་ནས་ཕུབ། །
གློག་དམར་པོའི་ཀ་བ་ས་ལ་འཛུགས། །
མདའ་གར་བརྒྱབས། །
མདེའུ་གར་ཕོག། །
དགུང་ཨ་སྔོན་རྦ་དར་རལ་གྲིས་བཅད་ན། །
སྐར་ཚོགས་ཕྲ་མོ་ཕྲེང་ནས་གཏོར། །
དགུང་གི་གློག་མོས་ཟུག་བཏབ་ན། །
ཐང་གི་ཝ་མོས་སྡུག་ཤོར། །
བྱ་རྒྱལ་ཁྱུང་གི་འཕུར་ཤུལ་ན། །
ལྟས་ངན་ཁྭ་ཏས་ཨོག་འགྱུར་རྒྱགས། །
–
1
-



ལེ་ཚན་བཅུ་བ།
ང
ནགས་རྒྱ་རྫོང་ཁྭ་ཏ་ཁྱུང་གིས་ལོག (གྱུར)།
ཐང་ཆེན་པོའི་རྟེའུ་ལོ་གཅན་གྱིས་ལོག།
བྱ་ཁ་ཏཱའི་ཁ་ན་མུ་ཏིག།
ཁྱི་གདའ་ལུའི་ཁ་ན་དུང་སོ། །
ཁྱི་རྒྱ་རྒྱ་སྟག་གི་ལོག།
བོང་སྐྱ་རིལ་དྲེལ་ཀྱིས་ལོག།
དམར་ཡག་སྟག་གི་ཁ་ཆེ་ན། །
བྲེ་སེར་འབྲོང་གི་རྭ་སྦོམ། །
མི་ཤ་ཟས་ན་མི་རྒྱགས། །
མི་ཁྲག་འཐུང་ན་མི་ངོམས། །
རྐང་བའི་འོག་གི་རྡེའུ་འཕུར་ནས། །
ཡ་ཐོད་དཀྱིལ་ཀྱི་མིག་གཅོར་ཀ།
རྐུན་མ་ལ་དཔའ་དར། །
སྤྱང་ཁུ་ལ་ཚེ་ཐར། །
ཤུ་ཕོ་དུང་རྭ་ཅན་ལ་འགྲོ་ལུགས་བཅོ་བརྒྱད། །
རྔོན་པ་མདའ་གཞུ་ཅན་ལ་སྒུག་ལུགས་ཉི་ཤུ། །
ཕྱོགས་རིས་བདུད་ཀྱིས་སྙིང་འཕར། །
ཕྲག་ཏོག་གདོན་གྱིས་མེ་འབར། །
རྒྱ་མཚོ་འཐུང་ན་གཅིན་མེད་ཀ།
— 92 པས་



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཁ
རི་རབ་ཟོས་ན་ལྕི་མེད་ཀ།
འཆི་མེད་བདུད་རྩི་འཐུང་ཡོད། །
རྡོ་རྗེའི་གོ་ཁྲབ་གོན་ཡོད། །
གྲི་འགྲམ་ནས་གཡུགས་ན་དཔའ་བོ། །
མདའ་རྒྱང་ནས་འཕངས་ན་སྔར་མ། །
སྤྱང་ཀི་ལ་དཀར་ནག་མེད། །
རྔ་མ་ལ་སྦོམ་ཕྲ་མེད། །
རྩ་བ་ཡུལ་བ་བྱེད། །
རྩ་ཐག་མདུད་པ་བྱེད། །
ཚེ་མི་མཉམ་ཚེ་དཔག་མེད་ཀྱིས་བསྲུངས། །
ནོར་མི་ཉམས་ཛམ་བྷ་ལ་ཡིས་བསྲུངས། །
ལོང་བ་གོམ་རྒྱ་ཆེ། །
འོན་པ་ཀི་རྒྱ་ཆེ། །
མི་ངན་གླ་བ་ཚིག་སྣང་མཐོ། །
ཁྱི་ངན་སྡར་ལུ་འཇུ་སྣང་ཆེ། །
ཁ་ཏ་ཤི་ན་འུར་སྡུར་བྱེད། །
འཇོལ་མོ་ཤི་ན་ཙི་སྡུར་བྱེད། །
ཚ་ཞང་ཚགས་དུ་གང་མེད་ལ། །
དཔོན་པོ་སྡེར་མ་གང་། །
མ 93
-



ལེ་ཚན་བཅུ་བ།
ག
བྲག་ངོ་གཡའ་ངོ་ཐོག་བརྒྱབ་ནས། །
གློག་ཕྲུག་རྔོ་གི་འ ཐོག་རྒྱུ་ཟེར། །
དྲུག་པའི་ཚ་མདེའུ་ཐང་ལ་བརྒྱབ་ནས། །
རྨ་བྱ་བཙན་གྱིས་སྐམ་རྒྱུ་ཟེར་ན། །
སྟོད་གངས་རི་མེ་ཡིས་བཞུད་མ་མྱོང་། །
བྱ་རྨ་བྱ་དུག་གིས་ཤི་མི་སྲིད། །
རྭ་རྩེར་རྡོ་བརྒྱབ་ན། །
འོ་མ་ཁྲག་གི་ལོག།
རང་ལ་བློ་མེད་ན། །
གཞན་ལ་ཡིད་མི་ཆེས། །
མི་ངན་གྲལ་འགོར་བཞག་ན། །
རྫུན་གྱི་འཁོར་ལོ་བསྐོར། །
མི་ངན་ལ་དབང་སྐྱེས་ན། །
རྩྭ་སྔོན་པོར་མེ་གཏོང༌། །
རི་ཆེན་པོ་རླུང་གིས་འཁུར་བ་མེད། །
ཆུ་ཆེན་པོ་མེ་ཡིས་སྐམ་པ་མེད། །
རྭ་མ་རྒྱ་མོར་རྭ་ཐུར་མི་ཕོག་ཀྱང་། །
གཡུ་འབྲུག་སྔོན་མོར་གཡུ་ཐུར་རྒྱག་རྒྱུ་ཟེར། །
དམར་ནག་གཟའ་ལ་ཁ་དུག་ཆེ། །
ག94 ཁག་



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཁ
སྲོག་གཅོད་ཤན་པ་ལུས་སྡུག་ཆེ། །
ཚོང་བའི་སྐར་མ་གནམ་ལ་བལྟ། །
ཇག་པའི་སྐར་མ་ས་ལ་བལྟ། །
རྗེས་གང་དཔར་ལ་ཙ་མ་སྐྱེས། །
ས་གར་སོང་ལ་བཀྲ་མ་ཤིས། །
རོ་སྔོན་ལ་བསྐྱལ། །
སྐར་མ་རྗེས་ནས་ལྟས། །
རི་མཐོ་རུང་མགོ་ན་རྩྭ་མེད། །
མིང་ཆེ་རུང་སྒོ་ན་རྒྱུ་མེད། །
སེམས་ཅན་ཐམས་ཅད་འབུ། །
འགྲོ་བ་རིགས་དྲུག་རྩྭ། །
འཇིག་རྟེན་འགྲོ་ལུགས་མིས་མ་ཤེས་གོང༌། །
སེང་གེ་འདུག་ལུགས་ཁྱིས་ཅི་ལ་ཤེས། །
ལུས་ལ་རྒྱན་ཆ་སྤྲས་པ་ལས། །
བློ་ལ་ཐོས་པ་མང་པོ་བཟང༌། །
སྟོད་ཀྱི་ཆུ་ཆེན་དྲུག་འདུག་ཟེར་ནི། །
སྨད་ཀྱི་འགྲམ་པ་དེད་འདུག་ཟེར་ནི། །
སྟོད་ཕྱོགས་བུ་ལོ་རྟ་མེད་ནི། །
སྨད་ཕྱོགས་བུ་མོར་འབྲི་མེད་ནི། །
—（35
ས



ལེ་ཚན་བཅུ་བ།
གནམ་ལ་འགྲོ་བར་ལམ་མེད། །
ས་ལ་འཛུལ་བར་སྒོ་མེད། ། །
ཁ་གདངས་ན་ཁོག་པ་རིག།
མིག་བཙུམ་ན་ཕྱི་མ་མཁྱེན། །
ཐོད་རུས་པའི་ནང་ལ་ཆུ་བླུག་ནས། །
ལུས་སྒལ་ཚིགས་བར་ནས་རྩྭ་སྐྱེ་རུང་། །
ཇ་ཚྭ་མེད་བླུད་ཀ།
གཏམ་ལན་མེད་བཤད་ཀ།
འཕར་བ་དམར་པོས་སོ་བཏབ། །
རི་སྤྱང་སྔོན་མོས་མཐའ་བསྐོར། །
ལྷ་རྟ་ངང་ཕྲུག་ཐོག་གིས་བསད། །
ལྷ་ལུག་གདོང་ཁྲ་ནད་ཀྱིས་ཤི། །
ཉི་མ་ལས་གསལ་བའི་འོད། །
ལྷ་ལས་མཚར་བའི་མི། །
རང་ལ་བལྟས་ན་ལྷ། །
གཞན་ལ་བལྟས་ན་འདྲེ། །
ཆར་བསེར་ར་ཉིན་མཚན་དགུར་བབས་ཀྱང་། །
བྱེའུ་འཇོལ་མོའི་རང་མགོ་རང་གིས་ཐོན། །
ལྷ་དང་ལྷ་མོས་བར་སྣང་བཀང་། །
ཀ
- （J($
-



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཆོས་སྐྱོང་སྲུང་མས་ས་གཞི་བཀང་། །
གཏོར་སྒམ་དམར་པོ་དྲག་ལ་གཏད། །
གཏོར་སྣེ་ནག་པོ་དགྲ་ལ་གཏད། །
མཆོད་ན་འཕྲིན་ལས་མྱུར་མོ། །
ཁྲོས་ན་དགྲ་སྲོག་གཅོད་ནི། ། །
ཆོས་སྐྱོང་སྲུང་མ་གཞུ་བཀུག་བཀུག།
དམར་ཆེན་གཏོར་མ་མདའ་འཕངས་འཕངས། །
དཀའ་ལས་རང་གིས་བརྒྱབ་ན། །
ལོངས་སྤྱོད་གཞན་གྱིས་བྱེད། །
དགྲ་ནག་པོ་བདུད་ཀྱི་བུ་རྒྱུད། །
མ་ཤི་བར་དུ་འཐབ་དགོས། །
སྨད་རྒྱ་ནག་ཁྲི མས་ཀྱི་ལུགས་སྲོལ། །
བདེན་མ་ཐོབ་བར་དུ་བཤད་དགོས། །
-- （)7 ..---



ལེ་ཚན་བཅུ་གཅིག་པ།
ལེ་ཚན་བཅུ་གཅིག་པ།
དེ་ཡང་ཆེ་བ་མི་རིགས་ནས་ཆུང་བ་རུ་སྡེ་དང་ཁྱིམ་ཚང་གང་
ཡིན་ཡང་མཐུན་སྒྲིལ་ནི་རྒྱལ་ཁ་ལེན་པའི་གཞི་རྩ་ཡིན་པའི་གནས་
ལུགས་ཏེ་བོད་རིགས་རྣམས་སྔ་མོ་ནས་རྟོགས་ཡོད་ལ། དེའི་སྐོར་གྱི་
གཏམ་དཔེ་ཡང་ཧ་ཅང་མང་སྟེ།
ཀ གནམ་ཐིག་ས་ལ་ལྷུང་བའི་ཕུ་ནུ། །
ཕུ་ནུའི་ལག་འབྲེལ་ཐོར་མེད། །
གནམ་སའི་འཇུ་ཐག་ཆད་མེད། །
ལྕགས་རྡོ་སྔོན་མོ་འཁོར་གཅིག།
མཛུབ་མོ་ལྔ་བཅངས་ཁུ་ཚུར། །
ནང་གྲུ་བཞི་མའི་བྲེ། །
ཕྱི་ཀྱུ་ལུ་མའི་རྫ། །
རྟགས་དང་སྟབས་ཀ་འགྲིག།
སྟག་ལ་ཡ་སོ་ལྡན། །
རང་གི་མི་རང་གིས་བསྟོད། །
རང་གི་ལྷ་རང་གིས་གསོལ། །
--
33 ---



ཁ
ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཤ་སོག་པ་གཅིག་ལ་ཟ་རེས། །
ཆང་དམ་བི་གང་ལ་འཐུང་རེས། །
ནང་བཀྲ་མ་ཤིས་ན། །
ཕྱིའི་དོན་མི་འགྲུབ། །
ཁ་འཆམ་ན་སྡེ་བ་བཙན་པོ། །
ཟས་ཡོད་ན་བཟའ་ཚང་སྐྱིད་པོ། །
མི་བརྒྱ་ཁ་གཅིག།
རྟ་བརྒྱ་འགྲོས་གཅིག།
ཁ་གཅིག་འཁོར་ལོ། །
གྲོས་གཅིག་རྒྱ་མ། །
རྟེན་འབྲེལ་འགོ་ནས་འགྲིག་ན། །
བྱ་བ་རྗེས་ནས་འགྲུབ་ཡོང་། །
ནང་ཕུ་ནུ་བྱམས་སེམས་དུང་བཞིན་དཀར། །
མ་སྲུ་མོ་རྒྱ་མོའི་དར་བཞིན་འཇམ། །
བྱང་སེམས་ཀྱི་གཤོག་པ་སྐྱོངས་དགོས། །
ཞེ་སྡང་གི་སྡེར་མོ་བཀུམ་དགོས། །
ཁ་སེམས་ཇ་དང་འོ་མ། །
ཁ་ཁོག་ཟ་དང་ལྡེ་མིག།
བསམ་པ་བཟང་པོའི་རྗེས། །
ག
—99-



ལེ་ཚན་བཅུ་གཅིག་པ།
དམ་ཚིག་གཙང་མའི་ཟས། །
ཇུས་ཡོད་ལ་དབང་མེད། །
དབང་ཡོད་ལ་ཇུས་མེད། །
སྣང་བ་དར་གྱི་སྐུད་པ། །
མཛའ་མཐུན་རྡོ་རྗེའི་མདུད་པ། །
ཕྱི་གྲོས་ལྕགས་རི་སྐོར་འདྲ། །
ནང་གྲོས་མཁར་བཙན་བཟུང་འདྲ། །
ཆུ་བཞིན་དུ་བཞུར་མཁན་མ་རེད། །
གྲམ་པ་བཞིན་དུ་འདུག་མཁན་རེད། །
བཟོད་པ་ཡན་ན་དགེ་བ་མེད། །
ཞེ་སྡང་ཡན་ན་སྡིག་པ་མེད། །
འབྲུག་གྲགས་ཤེད་ཆེ་ན་ཐང་རྟགས། །
དགྲ་ཁ་ཤེད་ཆེ་ན་འགྲིག་རྟགས། །
ཁྱི་ཕྲུ་གུ་གཉིས་ཀས་ཉེ་ངོ་ཤེས། །
བྱ་རི་དྭགས་གཉིས་ཀས་དགྲ་ངོ་ཤེས། །
སྐྱིད་མི་ལ་རེ་ན་གྱ་ལི་གྱུ་ལེ། །
ཁལ་བོང་བུར་བཀལ་ན་བདའ་ལི་བདེ་ལེ། །
ནད་གོད་ཁ་གཉིས་ལ་ཟློག་པ། ། །
ཕྱུག་བསོད་ནམས་གཉིས་ལ་གཡང་འབོད། །
- 100 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཕྱི་ལྕགས་རིས་བསྐོར་ཀྱང་། །
ནང་བློ་ཡིས་མི་བསྐོར། །
གྲོས་འགོ་ཤེས་རབ་ཅན་གྱིས་རྩོམ། ། །
གྲོས་ཐག་བསོད་ནམས་ཅན་གྱིས་གཅོད། ། །
མང་པོ་གཅིག་ཏུ་བློ་མཐུན་ན། །
ཉམས་ཆུང་གིས་ཀྱང་དོན་ཆེན་གྲུབ། །
མི་སེམས་གཅིག་ཏུ་བསྒྲིལ་ན། །
རི་རྒྱལ་ལྷུན་པོ་ཡིན་ཡང་རྫོགས་ཐུབ། །
མཐོ་བབས་ཆགས་ཡིན་ན་གོ་གནས་བརྟན། །
དམའ་གཉོམ་ཆུང་ཡིན་ན་རང་ལུས་བདེ། །
ཡར་དཔོན་ལ་གུས་པ་ཡོད། །
མར་གཡོག་ལ་བྱམས་སྐྱོང་ཡོད། །
བརྩི་བཀུར་མེད་ན་དཔོན་པོ་སྡུག།
འགོ་དཔོན་མེད་ན་མངའ་འབངས་སྡུག།
གོང་ལ་འགྲན་སེམས་མ་སྐྱེས། །
དམའ་ལ་སྡང་སེམས་མ་སྐྱེས། །
མ་ལག་བུ་ལ་འཇམ། །
བུ་སྐད་མ་ལ་སྙན། །
སྐྱིད་ལམ་ཁའི་རྩྭ་མཉམ་ཟ། །
– 101 ཁ



ལེ་ཚན་བཅུ་གཅིག་པ།
སྡུག་སྔོན་མོའི་ཆུ་མཉམ་འཐུང༌། །
ལྷ་ཇོ་བོ་མཇལ་བའི་དབུས་རོགས། །
ཤྭ་ཡུ་མོ་བསོད་པའི་སྡིག་རོགས། །
དྲང་བོས་གཞུང་སྲོངས། །
གསལ་བོས་མཐའ་སྟོན། །
སྙིང་རྗེ་རྒས་ནས་ཞེ་སྡང་སྐྱེས། །
ཞེ་སྡང་མགོར་ཤོར་སྲོག་ལ་ཕྲ། །
ཕ་མ་འཛོམས་ན་སྐྱིད་པོ་རེད། །
ཇ་ཆང་འཛོམས་ན་སྟོན་མོ་རེད། །
རྟག་པ་ངོ་རེད། །
མི་རྟག་རྒྱུ་རེད། །
རང་ཡུལ་མ་ལྟར་གཅེས་དགོས། །
རང་སྡེ་བུ་ལྟར་སྐྱོང་དགོས། །
སྡེ་གཅིག་གི་མི་རེད། །
ནགས་གཅིག་གི་ཤིང་རེད། ། །
ལུང་ཁོག་རྐྱ་མོ་ཆུས་དེད་ན། །
རྡོ་ལེབ་སྐམ་པོར་འདུག་ས་མེད། །
ལུས་ལ་ཆེ་ཆུང་ཡོད་ཀྱང་། །
སྲོག་ལ་སྦོམ་ཕྲ་མེད། །
ཁ
ལ 102 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ན་ཐོག་གཅིག་གི་མི་རེད། །
རྟེའུ་ཐོག་གཅིག་གི་རྟ་རེད། །
ཚེས་བཅུའི་དུས་མཆོད་གཏོང་རེས། །
ལོ་གསར་མགྲོན་པོ་འབོད་རེས། །
ཆོས་གསང་སྔགས་བསྟན་པ་དར་ས། །
མི་རྒན་གཞོན་ཚེ་ཐག་རིང་ས། །
རིང་གི་མི་རང་གིས་བསྟོད། །
རང་གི་རྟ་རང་གིས་གསོ། །
ལྷ་ལ་མཆོད་པ་དགའ། །
མི་ལ་བསྟོད་པ་དགའ། །
ལྷ་ལ་མཆོད་པ་བྱོས། ། །
ཡི་དྭགས་ལ་གཏོར་མ་གཏོང་། །
གསེར་སྐུ་ལི་མས་ང་མ་འདོད། །
ས་སྐུ་ལེ་མ་ངས་མ་འདོད། །
ཨ་ཁུ་ལུག་རྫི་འདུག་ཤེས་ན། །
གཡང་དཀར་ལུག་གུ་འཁོར་ཤེས། །
མཁས་པ་བརྒྱ་ཡིས་ང་མ་ཐུབ། །
བླུན་པོ་གཅིག་པོ་ངས་མ་ཐུབ། །
ཞིམ་པོ་མེད་ཀྱང་ཆང༌། །
ཁ
– 103 --



ལེ་ཚན་བཅུ་གཅིག་པ།
སྙིང་པོ་མེད་ཀྱང་གླུ། །
སེམས་དམིགས་ས་གཅིག་ལ་མི་གཏོད། །
ལུས་གོ་ས་གཅིག་ནས་མི་འདུག།
ཕ་བཟང་ལ་བུ་བཟང་། ། །
མ་བཟང་ལ་རྒྱུད་བཟང༌། །
རི་རབས་ཁོག་པ་གསེར། །
རྒྱ་མཚོའི་ཁོག་པ་གཡུ། །
ཞ་རས་བལྟ་ཉེས། །
ཞར་མས་བཞོ་ཉེས། །
སྐུ་ཡ་རབས་ལ། །
སྤྱོད་པ་མ་རབས། །
སྡེ་བ་ཁ་མེད་མགོ་མེད། །
དཔོན་པོ་དབང་མེད་དཔུང་མེད། །
ཕྱི་སྡེ་བ་སྨོན་རྒྱུ། །
ནང་ཚོ་བ་བཤད་རྒྱུ། །
དགེ་བ་ཉེ་ཕྱོགས། །
གཏོར་མ་དགྲ་ཕྱོགས། །
ཀ ཕྱི་དགྲ་ནང་འདྲེན་བྱས་ན། ། །
རྫོང་དྲུག་མཁར་གྱིས་མི་བརྟེན། །
- 104 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
དཔེ་བཟང་སྲིད་པའི་མཁར། །
དཔེ་ངན་ལམ་ཁའི་དོང༌། །
རང་ལ་བློ་མེད་ན། །
གཞན་ལ་ཡིད་མི་ཆེས། །
དར་སྐུད་འདྲ་བའི་འཇམ་ས། །
བལ་ཐིག་འདྲ་བའི་ལྷོད་ས། །
ལྷ་སྙན་གྲགས་ཅན་ལ་ཐུགས་མཐུན་དགོས། །
གྲོགས་སྙིང་རུས་ཅན་ལ་སྙིང་མཐུན་དགོས། །
ནད་བརྒྱ་སྨན་གཅིག།
ཁ་བརྒྱ་དོན་གཅིག།
- 105



ལེ་ཚན་བཅུ་གཉིས་པ།
ལེ་ཚན་བཅུ་གཉིས་པ།
འཇིག་རྟེན་གྱི་ཆོས་ཉིད་དང་སྤྱི་ཚོགས་ཀྱི་གནས་ལུགས། མི་
དང་མིའི་བར་གྱི་འབྲེལ་ལམ་སོགས་ཕྱོགས་གང་ཐད་ན་གནས་པའི་མི་
རྟག་པའི་འགྱུར་ལྡོག་གིས་མི་རྣམས་ལ་སྐྱེལ་ཡོང་བ་ནི་སེམས་ཚུབ་
དང་སྡུག་ཡུས་སྨྲེ་ངག་དང་དོག་ཟོན་སོགས་ཡིན་ལ། དེ་དང་སྟུན་
ནས་མི་རེ་རེའི་འཚོ་ཚིས་དང་འབྲེལ་བ་དམ་པའི་གནས་ཚུལ་དག་ལ་
བསམ་གཞིགས་ བྱེད་ པའི་ ཤེས་ རབ་ ཀྱི་སྒོ་མོ་ ཡང་ ཕྱེས་ འདུག་ སྟེ།
ཆོས་ཉིད་དང་གནས་ལུགས་སྟོན་པའི་གཏམ་དཔེ་སྐོར་ལ།
ཀ ཕྱི་སྣོད་ཀྱི་འབྱུང་བའི་ཁམས་མི་རྟག།
ནང་བཅུད་ཀྱི་སེམས་ཅན་ཚེ་མི་རྟག།
སེམས་འགྱུར་སྐར་མའི་འགོ་མཇུག། །
དུས་འགྱུར་ཉི་མའི་སྔ་ཕྱི། །
སྔོན་གྱི་ལས་ལ་བཅོས་ཐབས་མེད། །
རྒན་མོའི་གཉེར་མ་འཁྲུད་ཐབས་མེད། །
གཅིག་འོག་གཅིག་གིས་མ་ནོན། །
གཅིག་ཁོག་གཅིག་གིས་མ་ལོན། །
- 106 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཁ
འཇིག་རྟེན་འཁོར་བ་མཐའ་མེད། །
འགྲོ་དྲུག་སེམས་ཅན་ལ་སྐྱིད་མེད། །
སྐྱིད་ན་གནམ་མཁའི་བྱ་ཡང་འཁོར། །
སྡུག་ན་རང་གི་བུ་ཡང་བྲོས། །
སྐྱིད་ཀྱི་རེ་བ་བྱས་ཀྱང་། །
སྡུག་གི་འཕྲང་ལས་མི་ཐར། །
རང་དབང་ཐམས་ཅད་བདེ་བ་ཡིན། །
གཞན་དབང་ཐམས་ཅད་སྡུག་བསྔལ་བ། །
ལམ་རིང་པོ་ཀྱག་ཀྱོག་བརྒྱ། །
ཚེ་རིང་པོ་སྐྱིད་སྡུག་བརྒྱ། །
ལྷ་ལྷ་ཁང་ནང་ན་སྐྱིད་མེད། ། །
འདྲེ་གད་ཁུང་ནང་ན་སྡུག་མེད། །
སེམས་ཆུང་སེམས་ལ སྐྱིད་དུས་མེད། །
ལྟོ་ཆེའི་སེམས་ལ་རྒྱག་དུས་མེད། །
རང་ཡུལ་དམྱལ་བ་ཡིན་རུང་སྐྱིད་སྣང་ཡོད། །
གཞན་ཡུལ་ལྷ་ཡུལ་ཡིན་རུང་སྡུག་སྣང་འཆར། །
སྤྱང་ཀི་དོང་ལ་ལྷུང་ན། །
ར་མ་ཨ་ཅེ་ཟེར་གི།
ལྷ་གསེར་ཀྱིས་བརྒྱན། །
ག
– 107 -- .



ལེ་ཚན་བཅུ་གཉིས་པ།
མི་གོས་ཀྱིས་བརྒྱན། ། །
ལྷ་ལ་མཆོད་པ་དགའ། །
མི་ལ་བསྟོད་པ་དགའ། །
ལྐུག་པ་རང་ལ་སྐྱིད་མེད། །
ལྐུག་པའི་ཕ་མ་སྡུག་མེད། །
སྐུད་འཁེལ་རྒྱལ་བོ་ཡིན་རུང་ལང་དགོས། །
སྐུད་སྙེད་གླུ་བ་ཡིན་རུང་འདུག་དགོས། །
བློ་མང་ན་ཇུས་ཆེན་ཤོར་ལེ་ཡོད། །
ཁ་མང་ན་གྱོད་ཁ་ཕྲད་ལེ་ཡོད། །
ཕ་མ་མེད་པའི་བུ་ཕྲུག།
མགོ་འདྲེན་མེད་པའི་འབངས་མི། །
ཕ་མ་མ་གཏོགས་མི་ངོ་མི་ཤེས། །
ཐབ་ཀ་མ་གཏོགས་ས་ངོ་མི་ཤེས། །
མི་ཤེས་རྒྱ་ཅན་པོ་མཁྱེན་ནི་མིན། །
རྟ་གོམ་པ་ཅན་པོ་སློབ་ནི་མིན། །
གཏམ་མི་ཁ་བརྒྱུད་ཀྱིན་ཇེ་མང་། །
ཟས་མི་ལག་བརྒྱུད་ཀྱིན་ཇེ་ཉུང་། །
མཁྲིས་ནད་ཅན་གྱི་མིག་ལམ་ན། །
དུང་དཀར་པོའི་ཁ་མདོག་སེར་པོ་སྣང་། །
ཀ
- 108 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཁ
ཤིང་རྒས་ན་རྩ་བ་མང༌། །
མི་རྒས་ན་ཁ་བརྡ་མང་། །
གློ་བའི་སྨན་དུ་མ་སོང༌། །
མཆིན་པའི་དུག་དུ་སོང༌། །
མི་འདོད་སྨན་གྱིས་ནད་གསོ། །
མི་སྙན་གཏམ་གྱིས་ཕན་ཐོག།
ལས་ཀྱི་རི་མོ་མ་བྲིས་ན། །
རྒྱུ་མེད་འབྲས་བུ་འབྱུང་མི་སྲིད། །
མི་བརྗེད་སེམས་ལ་བཟུང༌། །
མི་འབོར་རུམ་ལ་བཅུག།
ཐམས་ཅད་དགའ་ན་དགེ་བ། །
ཕ་མ་དགའ་ན་དྲིན་ལན། །
མཁས་པ་རྒོད་ཀྱང་ཕན་པ་སྒྲུབ། །
བླུན་པོ་འཇམ་རུང་གནོད་པ་སྐྱེལ། །
བུ་ཕྲུག་ངན་པས་ཕ་མ་སྡང་། །།
རྐུན་མ་ངན་པས་ཁྱིམ་མཚེ་སྡང༌། །
ཤིང་རྟ་སྤང་ལ་དེད་ན་ཤུལ་མི་ཤེས། །
སྟག་མོ་ནགས་ལ་སོང་ན་རྗེས་མི་ཤེས། །
བློན་པོ་རིག་པ་ཆེ་ན་དཔོན་དབང་འཕྲོག།
ང
– 109 -



ལེ་ཚན་བཅུ་གཉིས་པ།
ཀ
བུ་མོ་རིག་པ་ཆེ་ན་ཕ་མགོ་བསྐོར། །
ཁ་བདེ་པོ་དཔོན་པོ་ཡོད། །
ཁོག་མཁས་པོ་གཡོག་པོ་ཡོད། །
ཟས་ཞིམ་པོ་ཉི་མ་གཅིག་རེད། །
གཏམ་ངན་པ་སྐལ་བ་སྟོང་རེད། །
བུ་མང་ན་ཁ་སེམས་དཀྲུག་བྱེད། །
རྟ་མང་ན་ཁ་ར་ཞིག་བྱེད། །
ཅང་མི་ཤེས་བྱེའུ་ཆུང་ཁྲ་མོས། །
དོན་མ་མཁས་སྒོ་ང་ལམ་ཁར་བཞག།
འཁོར་བ་ཁབ་ཀྱི་རྩེ་མོ་ན། །
ནམ་ཡང་བདེ་བ་ཡོད་མི་སྲིད། །
འཁོར་བ་བསགས་པར་འགྲུབ་རྒྱུ་མེད། །
ཡོན་ཏན་སྦྱང་བར་སྨིན་རྒྱུ་མེད། །
དཀའ་བའི་ལས་ཤིག་མ་བརྒྱུད་ན། །
ཞིམ་པོའི་ཟས་ཤིག་གང་ལ་ཐོབ། །
ཁ་ཆེའི་ཡུལ་ན་གུར་གུམ་ར་མས་མི་ཟ། །
ཨ་མདོའི་ཡུལ་ན་བྱེའུ་ཚང་མཛོ་མོས་མི་ཟ། །
ཆུ་འགོ་གཏིང་འབུད་ས་ཡིས་མི་འཁོག།
སྡོང་བུ་གསར་སྐྱེས་རྡོ་ཡིས་མི་འཁོག།
- 11O བས་



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
མུན་ནག་མདའ་འཕངས་ལྷ་ཡི་སྤྱན། ། །
ཞ་རས་རྡོ་འཕངས་ཀླུ་ཡི་མགོ།
སྐྱོན་ཅན་རྒྱལ་བོས་མི་ཁེབས། །
སྡིག་ཅན་བླ་མས་མི་དྲོངས། །
དཀར་ཡོལ་བཅག་ན་བཙེམ་སྲོལ་ཡོད། །
སྒོ་ང་བཅག་ན་སྦྱར་སྲོལ་མེད། །
གསོན་པོས་མི་འདོད་གྱོད། །
ཤི་བོས་མི་འདོད་སྡིག་པ། །
ཆོས་ཅན་བླ་མ་འཆི་ན་འདོད། །
ཉེས་ཅན་བཙོན་མ་ཐར་ན་འདོད། །
ཕོ་ཁ་དགུ་བསྐོར་ན་བྱང་མ། །
མོ་ཁ་དགུ་བསྐོར་ན་གཤེད་མ། །
ལས་ཀྱི་སེར་བ་བབས་ན། །
སངས་རྒྱས་སྟོང་གིས་མི་ཁེགས། །
བཟང་རིག་ན་ཨོ་རྒྱན་པད་མའི་རྟ་རྫི། །
ངན་རིག་ན་སྲིན་མོ་མགོ་དགུའི་ར་རྫི། །
ཐུགས་རྗེ་རི་ཙམ་ཡོད་ཀྱང༌། །
མངོན་ཤེས་རྟ་ཙམ་མེད། །
རླུང་བསེར་ཞགས་པས་མི་ཟིན། །
-- 111
—



ལེ་ཚན་བཅུ་གཉིས་པ།
ཀ
གྲིབ་མ་སྤར་མོས་མི་ཟིན། །
སེམས་ངན་མིར་བྱས་ན། །
གྲིབ་ངན་རང་ལ་འཁོར། །
སྐྱིད་ཉི་མ་གཉིས་ལ་ཤར་དུས་ཡོད། །
སྡུག་མུན་པ་གཉིས་ལ་དྭངས་དུས་ཡོད། །
དཀའ་བའི་ལ་ཤིག་མ་བརྒྱབ་ན། །
བདེ་བའི་ཐང་ལ་སླེབས་མི་ཐུབ། །
མཁས་པས་མཁས་པར་བཀུར་ཤེས་ན། །
རིག་པའི་གནས་ལྔར་ཐོགས་པ་མེད། །
གང་ལ་སྦྱངས་ན་དེ་ལ་མཁས། །
ལུག་རྫི་འུར་རྡོ་རྒྱག་ལ་མཁས། །
གར་སོང་ས་ན་སྐྱིད་རྒྱུ་མེད། །
གར་བསྡད་ས་ན་སྡུག་རྒྱུ་མེད། །
དགྲ་ཡ་ཆུང་རུང་སེམས་མ་ལྷོད། །
དགྲ་ཕྱོགས་མང་རུང་སེམས་མ་ཚབ། །
མགོ་རིལ་རིལ་ཐམས་ཅད་གྲྭ་བ་མིན། །
གྲི་བཏགས་བཏགས་ཐམས་ཅད་ཤན་པ་མིན། །
རྒྱུ་མེད་པའི་མི་དེ་སེམས་རྒྱ་ཆེ། །
སྤྲིན་མེད་པའི་གནམ་དེ་ཁ་རྒྱ་ཆེ། །
- 1 12 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ག
རྒྱུ་ནོར་མེད་པའི་ལྕེ་རྩེ་ལ། ། །
བདེན་དོན་ཚིག་གི་མདུད་པ་ཡོད། །
རྒྱུ་ལ་མི་ལྟ་མི་ལ་ལྟོས། །
ཁ་ལ་མི་ལྟ་སེམས་ལ་ལྟོས། །
གོམ་པ་མ་སྤོས་གླིང་བཞི་འཁོར་མི་ཐུབ། །
ཆུ་ཐིགས་མ་བསགས་རྒྱ་མཚོ་ཆགས་མི་ཐུབ། །
ངན་པ་རྒྱགས་ན་ཤིང་ལས་རེངས། །
བཟང་བོ་གུད་ན་བལ་ལས་འཇམ། །
དངོས་སུ་མཐོང་བའི་བྱ་བ་ཡང་། །
བདེན་པ་ཡིན་པའི་ངེས་པ་མེད། །
ང་རྒྱལ་ཅན་གྱི་བྲག་རྡོ་ལ། །
ཡོན་ཏན་ཅན་གྱི་ཆུ་མི་ཚགས། །
ཆུ་ཡི་ཐིགས་པ་ཆུང་ཡང༌། །
བྲག་ལ་ཨི་ཁུང་བརྡོལ་ཡོང་། །
གཏམ་གསེར་འདྲ་བཤད་ན་འཆུགས་པ་མེད། །
དོན་རྡོ་འདྲ་བཤད་ན་འཁྲུལ་བ་མེད། །
སྟག་གི་ཚང་དུ་མ་འཛུལ་ན། །
སྟག་ཕྲུག་ལག་ཏུ་ཅི་ལ་ཡོང་། །
བདེ་བའི་ནང་དུ་སྡུག་བསྔལ། །
-- 1 13 -



ལེ་ཚན་བཅུ་གཉིས་པ།
ཁ
ག
སྡུག་བསྔལ་ནང་དུ་བདེ་བ། །
དཔོན་ལ་དགོས་པ་དུས་གཅིག།
གཡོག་ལ་དགོས་པ་ཚེ་གང༌། །
བྱ་བ་བཟང་པོ་མ་འགྲུབ་གོང་། །
བར་ཆད་མང་པོ་བསྟུད་མར་ཡོང་། །
བློ་ཕར་ལ་བསྟུན། །
གྲོས་ཚུར་ལ་ཀུག། །
མི་ལ་སྐྱིད་རེ་སྡུག་རེས། །
ས་ལ་སྐྱ་རེ་སྔོ་རེས། །
བྱིན་རླབས་མེད་པའི་བླ་མ་སྡུག།
ཡོན་ཏན་མེད་པའི་བན་རྒན་སྡུག།
གཞུང་དོན་གཙོ་བོར་བཟུང་ན། །
རང་དོན་ཤུགས་ལ་འགྲུབ་ཡོང༌། །
ཟས་ནས་བསྡད་ན་རི་རབ། །
བཏུངས་ནས་བསྡད་ན་རྒྱ་མཚོ། །
བཟོ་བ་ལག་ཤེས། །
ཚོང་བ་ཐབས་ཤེས། །
སྒོ་ལྕགས་འབུས་མི་ཟ། །
བརྒྱུད་ཆུ་རུལ་མི་སྲིད། །
—
1 14 --



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཀ
ཁ
ཡོད་པོའི་ནང་ན་གང་ཡང་ཡོད། །
མེད་པོའི་ནང་ན་ཆུ་ཡང་མེད། །
རང་མེད་བྱས་ན་རོགས་མི་དགོས། །
རང་སྲོག་གཅོད་པར་གྲི་མི་དགོས། །
རང་མེད་མི་མེད་བཟོ་ན། །
གྲི་དང་མེ་མདའ་མི་དགོས། །
སྐྱ་མི་རྐང་ཐང་འགྲུལ་མི་གཅིག།
ཕྱུག་པོ་སྤྲང་པོ་སེམས་མི་གཅིག།
སྐྱིད་རེ་སྡུག་རེ་མ་མྱངས་ན། །
སྐྱིད་སྡུག་དབྱེ་བ་འབྱེད་མི་ཤེས། །
དམའ་ལ་སྡང་སེམས་མ་སྐྱེས། །
དཔོན་ལ་འགྲན་ཟླ་མ་བྱེད། །
ཆུ་མི་འགྲོ་ས་སྒང་རེད། །
རྩྭ་མི་སྐྱེས་ས་ལམ་རེད། །
ནམ་འཆི་མི་ཤེས་སྐྱིད་ཅིག།
འཆི་བའི་ཉིན་མ་སྡུག་ཅིག།
སྤྲང་པོ་རྒྱགས་ནས་མི་ཤི། །
སྤྲང་ཕྲུག་ལྟོགས་ནས་མི་ཤི།
སྡིག་པ་ཆུ་ཡིས་མི་དག།
-- 115 —



ལེ་ཚན་བཅུ་གཉིས་པ།
སྡུག་བསྔལ་ཕྱག་གིས་མི་སེལ། །
དཔོན་ལ་མངའ་ཐང་ཆེ། །
གཡོག་ལ་སྡུག་ཐང་ཆེ། །
སྐྱིད་བླ་མར་མེད། །
སྡུག་སྤྲང་པོར་མེད། །
སྐྱིད་འཁྱོངས་དགོས། །
སྡུག་བསྲན་དགོས། །
སྐྱེས་པས་ཡར་འཐེན། །
སྤྱོད་པས་མར་འཐེན། །
སྐེད་རགས་མེད་ན་ཧོ་ལུགས། །
ལྷམ་སྒྲོག་མེད་ན་ཞྭ་ལུགས། །
ཁ་རང་ལ་ཡོད་རུང༌། །
ལྕེ་གཞན་ལ་གཡར། །
མཁས་པ་ཡིན་མིན་ཕྱི་རྗེས། །
དཔའ་བོ་ཡིན་མིན་ལག་རྗེས། །
ཁབ་བསོགས་ནས་འབིག།
འབིག་བསོགས་ནས་གྲི།
གོ་བའི་བུ་ལ་ཚིག་གཅིག།
མགྱོགས་པོའི་རྟ་ལ་ལྕག་གཅིག།
- 1 16 —



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཁ
བརྒྱ་ཐམ་པའི་ཁ་ཁེབས་ཀྱང༌། །
སྟོང་ཐམ་པའི་མིག་མི་ཁེབས། །
གོས་གོང་བ་མེད་ན་གོན་སྲོལ་མེད། །
མཚོན་ཡུ་བ་མེད་ན་གཡུག་སྲོལ་མེད། །
རྒྱ་མཚོའི་གླིང་དུ་མ་ཕྱིན་ན། །
ཡིད་བཞིན་ནོར་བུ་གང་ནས་རྙེད། །
མགོ་སྟོང་ཕྱི་ལ་འཁྱེར། །
ཀླད་རློན་མི་ཡིས་བླུགས། །
ཆུ་ལ་སྡེར་མོ་མེད་ཀྱང་། །
ས་གཞིར་གྲོག་རོང་འདུད། །
ཆུ་མོ་ཞིང་ནང་དྲངས་ན། །
ཀླུ་མོས་ཕྲག་ཏོག་བྱེད། །
ཆར་སྡོང་མགོར་བབས་ན། །
ཆུ་སྡོང་གཏིང་འཁྱིལ། །
སྙིང་རྗེ་ཡུན་རིང་ན། །
ཁོང་ཁྲོ་རྒྱུན་མི་ཆད། །
བསྟན་པ་ལ་དགྲ་བྱུང་ན། །
སངས་རྒྱས་ལ་ར་མདའ་མེད། །
ཕྱུག་པོ་གསོག་འདོད་ཀྱིས་ཟས་མི་ཟ། །
-- 117 –



ལེ་ཚན་བཅུ་གཉིས་པ།
ཁ
མེད་པོ་ཁོ་ཆད་ཀྱིས་ལས་མི་ལས། །
ཕོ་ལ་ཆུང་མ་མེད་ན་ནོར་བདག་མེད། །
མོ་ལ་ཁྱོ་བོ་མེད་ན་ལུས་བདག་མེད། །
མི་ཁོག་མིས་མི་ལོན། །
རྡོ་ཁོག་ཆུས་མི་ལོན། །
མི་འུ་ཐུག་གིས་ལྷར་དྲིས། །
ལྷ་འུ་ཐུག་གིས་རྫུན་བཤད། །
མིག་མེད་བརྒྱ་ཡོད་ཀྱང་ལྟ་མི་ཤེས། །
ལྐུགས་པ་བརྒྱ་ཡོད་ཀྱང་བཤད་མི་ཤེས། །
དམྱལ་བའི་ཡུལ་དུ་སོང་ན། ། །
གསེར་དངུལ་ལམ་ཁའི་རྡོ་རེད། །
རི་མོའི་བ་ལས་འོ་མ། །
སྟོན་པའི་སྐུ་ལས་འོད་ཟེར། །
ལབ་རྒྱུ་ཕ་གསད་བུ་ལ་ཡོད། །
བཤད་རྒྱུ་མ་མེད་བུ་མོར་ཡོད། །
ཨ་མ་ཤོད་མཁས་པས། །
བུ་ཆུང་ལ་སྤྲུལ་བ་ལྡན། །
མིག་ཅན་ཡིན་ན་སྔོན་རིག་དགོས། །
མཁས་པ་ཡིན་ན་རྗེས་རིག་དགོས། །
ང
– 118 —



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
སྐེ་རང་ལ་ཡོད་བཞིན། །
མགོ་གཞན་ལ་བཏགས། །
ང་རྒྱལ་ཅན་གྱི་བྲག་རྡོ་ལ། །
ཡོན་ཏན་ཅན་གྱི་ཆུ་མི་ཆགས། །
དཔའ་བོ་བཅོམ་པར་མཚོན་མི་དགོས། །
མཁས་པ་འདུལ་བར་གཏམ་མི་དགོས། །
ཉི་མ་ནུབ་ཁར་དྲོད་མེད། །
མི་ཚེ་རྒས་ཁར་སྐྱིད་མེད། ། །
ཚོང་བས་དྲང་གཏམ་མི་བཤད། །
རྐུན་པོས་ཕངས་སེམས་མི་སྐྱེས། །
ཤེད་ཤུགས་རྒྱལ་པོར་མེད་ཀྱང་སྡུར་ནི་མེད། །
བློ་རིག་སྤྲང་པོར་ཡོད་ཀྱང་འདྲི་ནི་མེད། །
ཤིག་གི་རྒྱུས་པ་ཟ་རྒྱུ་མེད། །
སྲོ་མའི་ཀླད་པར་བལྡག་རྒྱུ་མེད། །
སེམས་ཆུང་སྡུག་གིས་ཤི་ལེ་མེད། །
རིན་ཆེན་ཆུ་ཡིས་ཁུར་ལེ་མེད། །
སྟོང་ལུག་རྒན་པོ་སྟོང་ཉལ་བྱས་ན། །
རི་སྤྱང་སྔོན་མོ་ཚེ་ཉལ་རེད། །།
འཆི་མེད་རྒས་མེད་ཉི་ཟླ་རེད། །
- 119



ལེ་ཚན་བཅུ་གཉིས་པ།
དགོས་ནོ་མཁོ་ནོ་ཕུ་ནུ་ཡིན། །
དཀར་པོའི་ཆོས་ལ་མི་དད་ཀྱང་། །
སྡིག་པའི་ཉེས་པ་བསགས་མ་མྱོང༌། །
རང་མི་རྩུབ་པོས་འདུལ། །
གཞན་མི་འཇམ་པོས་འདུལ། །
དྲུག་བཅུའི་ཕ་རྒན་བུ་ལ་ཕན། །
ཕྱི་དྲོའི་ཉི་མ་ཇག་ལ་ཕན། །
ཁ་ལས་དགེ་ན་བཟང་མི་དགོས། །
སྣང་བ་མཐུན་ན་ཡག་མི་དགོས། །
ལྕི་བ་གསེར་ལ་མི་འགྱུར། །
ཆུ་ནག་སྣུམ་ལ་མི་འགྱུར། །
དགེ་རྒན་མེད་པའི་ཡོན་ཏན་ཅན། །
ཕ་མ་མེད་པའི་སྐྱིད་པོ་ཅན། །
སྟག་མཆེ་བ་ཅན་གྱི་རི་མོ་ཕྱི། །
མི་ཉམས་ངན་ཅན་གྱི་རི་མོ་ནང་། །
དར་རྒུད་དམར་ཡག་སྟག་ལ་ཡོད། །
ཞི་འཇིག་སྲིད་པའི་གངས་ལ་ཡོད། །
མི་མ་ཤི་ན་བློ་མི་ཟད། །
བྱ་མ་ཤི་ན་ཚང་མི་འཐོར། །
- 120 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ། །
འཛུགས་དུས་མེ་ཏོག། །
སྐྱེས་དུས་ཚེར་མ། །
མི་རབས་མི་རྫོགས་དུས་ཀྱིས་དེད། །
མེ་ཏོག མི་ཡལ་སད་ཀྱིས་དེད། །
མེ་རང་ཤི། །
དུ་བ་རང་ཡལ། །
མེ་དུ་བ་མེད་ན་འབུད་སྲོལ་མེད། །
ཆུ་རླངས་པ་མེད་ན་སྐོལ་སྲོལ་མེད། །
མི་རིགས་འདྲ་མཐོང་ན་དགོད་ཁ་ཤོར། །
ཟོག་རིགས་འདྲ་བཟུང་ན་གྱོད་ཁ་གཏུག།
བཙན་པོའི་ངོར་མ་བལྟ། །
ཕྱུག་པོའི་རྒྱུར་མ་བལྟ། །
ཚེ་འདི་ལས་ཕྱི་མའི་ཕུགས་ཐག་རིང་། །
དཔོན་འདི་ལས་ཆོས་རྒྱལ་སྐུ་དབང་ཆེ། །
ཡ་རབས་མ་རབས་སྤྱོད་པས་ཤེས། །
ས་ཕྱོགས་གང་ཡིན་སྐད་ཀྱིས་ཤེས། །
འོབས་ལ་ཐེངས་གཅིག་ལྷུང་ན། །
ཤེས་རབ་ཐེངས་གཅིག་འཕེལ། །
བོང་བུ་མང་ན་ཕུར་བ། །
- 121 -



ལ
ལེ་ཚན་བཅུ་གཉིས་པ།
བུ་ཕྲུག་མང་ན་རྩམ་ཁུག།
དགའ་མ་ཐོག་ཏུ་འཛུམ་མ་ལངས། །
ཁྲོས་མ་ཐོག་ཏུ་ངོ་མ་གནག།
ཆག་སྒོ་བྱུང་ན་འགོ།
མུ་གེ་བྱུང་ན་མཐའ། །
གཉེན་ཡ་མ་དམའ། །
ཚོང་ཡ་མ་མཐོ། །
རྟེན་འབྲེལ་འགོ་ནས་འགྲིག་ན། །
བྱ་བ་རྗེས་ནས་འགྲུབ་འོང་། །
གནམ་སྔོན་མོ་སྟོང་ན་འདུག་ནོ་རེད། །
སྤྲིན་དཀར་བོ་འཐུག་ན་འགྲོ་ནོ་རེད། །
ཆུ་ཆེན་དལ་ཡང་འགྲོ་ནོ་རེད། །
དར་ལྕོག་བྲེལ་ཡང་འདུག་ནོ་རེད། །
རིག་པ་གཞོན་པའི་དུས་ལ་སློབ། །
བ་ནི་དགུན་གྱི་དུས་སུ་གསོ། །
ཤེས་རབ་ཐེངས་གསུམ་མ་སྦྱངས་ན། །
བློ་རིག་ཚང་བ་སྟོང་རིག་རེད། །
ཤ་ཚ་བའི་ཟས་ལ་མང་མི་དགོས། །
ཐག་ཆོད་པའི་གཏམ་ལ་རིང་མི་དགོས། །
ཡ 122



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཤིང་རྡོག་གཅིག་ལ་འབར་རྒྱུ། །
མི་རྡོག་གཅིག་ལ་སྐྱིད་རྒྱུ། །
ཤིང་ལྗོན་པ་སྐྱོང་ན་ལོ་བཅུ། །
མི་བཅོས་མེད་གདམས་ན་ཚེ་གཅིག།
འགྲོ་འདོད་རྟ་ཕོ་ཆས་ཀྱིས་གསོས། །
མཁས་འདོད་རིག་པའི་གནས་ལ་སྦྱོངས། །
གལ་བོ་ཆེ་ལ་ནན་ཏན། །
དམ་པའི་ཆོས་ལ་བརྒྱ་ཚར། །
མི་ལ་ཁྱད་མེད་ན། །
འགོ་དཔོན་མི་ཡིས་མི་བྱེད། །
མི་ལ་དབང་དགོས། །
དབང་ལ་ཚོད་དགོས། །
མི་ཚེ་རི་ནས་བསྐྱལ། །
རི་དྭགས་ངོ་མི་ཤེས། །
ཞར་བ་ལ་མིག་སྦྱིན་རྒྱུ། །
འོན་པ་ལ་རྣ་སྦྱིན་རྒྱུ། །
བྱེད་པ་དོན་ལ་རྨོངས། །
ལྟ་མཁན་སེམས་ལ་གསལ། །
ལྷའི་སློང་བཟེད་ལ་བླུགས་རྒྱུ། །
g
- 123 -



ལེ་ཚན་བཅུ་གཉིས་པ།
ང
འདྲེའི་ཕོར་ཆག་ལ་ལྷུང་། །
མི་གཅིག་ཏུ་འདོད་ན། །
མི་བརྒྱས་སྲུང་མི་ཐུབ། །
དམྱལ་བའི་སེམས་ཅན་དམྱལ་བར་སྐྱིད། །
ལྷ་གསར་བ་ལས། །
འདྲེ་རྙིང་བ་བཟང་། །
འཇིག་རྟེན་འཁོར་བའི་ནང་ན། །
སྐྱིད་མེད་ཀྱང་སྐྱོ་བ་སངས་གི།
མི་ལ་རེ་དགོས་མ་བསམ། །
དཔོན་ལ་ཞུ་དགོས་མ་བསམ། །
གཏོར་མ་ཆུ་ལ་བསྐྱུར་ན། །
བྱ་ཁྱིའི་ཁོ་ཐག་ཆོད། །
འགྲོ་དགོས་དཔོན་པོའི་བཀའ། །
འདུག་དགོས་ཚེ་སྔོན་ལས། །
མདའ་ནག་དགྲ་བོར་འཕེན་ལུགས། །
གཡུ་འབྲུག་སྔོན་མོར་གྲགས་ལུགས། །
བརྒྱ་ཚོའི་དཔོན་པོར་བརྒྱ་སྡུག། །
སྟོང་ཚོའི་དཔོན་པོར་སྟོང་སྡུག།
རྫ་མཐོན་པོ་གངས་ཀྱི་མཐུག་ས་རེད། །
དཔོན་ཆེན་པོ་སྡུག་གི་ལྗིད་ས་རེད། །
– 124 གལ་



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ
ལེ་ཚན་བཅུ་གསུམ་པ།
མིའི་སྤྱི་ཚོགས་ནི་སྣེ་མང་རྙོག་འཛིང་ཆེ་བ་ཞིག་ཡིན་པའི་ཆ་
ནས་མི་རྣམས་འཚོ་བའི་ཁྲོད་དུ་མི་འདོད་པའི་རྐྱེན་ངན་བར་ཆད་
རྒྱུན་མི་ཆད་པར་བྱུང་གི་ཡོད་ལ། ལྷག་པར་དུ་གྱོད་དང་ཁ་མཆུ་
སོགས་ནི་སྡུག་བསྔལ་གྱི་འབྱུང་གཞི་ཡིན་པའི་གནས་ལུགས་དེ་ནི་ཉོག་
གཏམ་མམ་སྡུག་གཏམ་བརྗོད་པའི་གཏམ་དཔེའི་ཁྲོད་དུ་ཧ་ ཅང་་་་
གསལ་བ་སྟེ།
ཀ མཁས་པ་རི་གསུམ་གྱི་རྩེར་འགྲོ་ན། །
གླེན་པ་ལུང་གསུམ་གྱི་མདོ་ནས་འདུག།
བདེན་པ་ཡོད་ཀྱང་བཤད་ས་མེད། །
རྒྱུ་མཚན་ཡོད་ཀྱང་བགྲང་ས་མེད། །
ཉི་མ་བརྒྱ་ལ་བཤད་རྒྱུ་ཡོད། །
ཞག་མ་བརྒྱ་ལ་ངུ་རྒྱུ་ཡོད། །
ཕར་སོང་ན་རྒྱལ་བོའི་ཁ་སྡུག།
ཚུར་ཡོང་ན་བཙུན་མོའི་ངོ་སྡུག།
བྱ་ལག་མེད་སྒུམ་འབུ་མཆུ་ཡིས་འཐུ། །
– 125 -



ལེ་ཚན་བཅུ་གསུམ་པ།
ག
དཔོན་འཁོར་མེད་རྟ་སྒ་རང་གིས་བསྟད། །
དགུན་སྐྱ་བའི་སྟེང་ལ་ཁ་རླུང་། །
དབྱར་སྔོ་བའི་སྟེང་ལ་ཁུ་བྱུག། །
ཕ་མེད་པར་ཨ་ཁུར་རེ་དུས། །
ཚིག་འཇམ་པོ་རྣ་ཡིས་མི་གོ།
མ་མེད་པར་ཨ་ནེར་རེ་དུས། །
ཟས་ཞིམ་པོ་མིག་གིས་མི་རིག།
ཁོག་ན་ནད་མེད་ན། །
གདོང་ལ་དྲེགས་མི་ཟིན། །
བདེན་པ་རང་ལ་ཡོད་ཀྱང༌། །
བྱས་རྗེས་མི་ལ་ཆེ། །
རི་བོང་གླག་གིས་འཁུར་ན། །
འབོད་ས་ཨ་སྔོན་གནམ། ། །
ནད་པ་ལས་ངན་ལ་སྨན་པ་མེད། །
གྱོད་པ་ལས་ངན་ལ་གཟུ་བ་མེད། །
གངས་དཀར་སེམས་པའི་ནང་ལ་སྡུག་མེད་ན། །
མགོ་སྐོགས་སྐམ་པོའི་ནང་ནས་ཆུ་མི་ཡོང་། །
མི་རང་བསྡད་མགོར་ཁ་མཆུ། །
ཤིང་ཏ་ལེའི་མགོར་འཕལ་ཁ། །
ཀ
-- 126 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
རང་ཟས་ཟས་ནས་མོ་བཏབ། །
རྟ་ཆུ་བླུད་ནས་སོ་བྱས། །
སྡུག་མོས་ཕ་གསུམ་འདོན་ས། །
སྡུག་གཏམ་ཕྲེང་བ་འདྲེན་ས། །
ཕོ་ལས་ངན་ལ་ཁ་མཆུ་རང་འཁོར། །
མ་ཟས་མེད་ལ་མུ་གེ་རང་འཁོར། །
ཕོ་བསགས་པ་ཅན་གྱི་རྒྱུ་ཟད། །
མ་བསགས་པ་ཅན་གྱི་ཟས་འཛད། །
གཅེས་པའི་སྲོག་ཤོར། །
མགྱོགས་པོའི་བང་ཟད། །
གཅེས་པ་ཤི་ས། །
གཅེས་མ་ངུ་ས། །
སྐྱིད་ཀྱི་ལི་མའི་ནང༌། །
སྡུག་རིལ་ལི་མ། །
མགོ་སྡུག་འོག།
སོག་པ་སྒ་འོག།
ཁ་ཉ་ཉ་སྐྱིད་པ་ཞ་ཞ། །
མགོ་སྒུར་སྒུར་རྐང་བ་གུམ་གུམ། །
འཚེར་གིན་འཚེར་གིན་འཚེར་ལ་འགྲོ་ས་མེད་ན། ། །
1 27 -



ལེ་ཚན་བཅུ་གསུམ་པ།
ང
ཀ
ངུ་གིན་ངུ་གིན་ཡུལ་ལ་ལོག་ས་ལོས་ཡོད། །
རག་ཏོག་ཅན་གྱི་རྒྱ་སོག་འ གྲོ་ས། །
གཡུ་ཏོག་ཅན་གྱི་གློ་སྒོ། ། །
འདོད་པ་བཙལ་ཡང་མི་རྙེད། །
མི་འདོད་མགོ་ལ་རང་འབབ། །
ཙག་བསེར་བུ་གཉིས་ཀྱིས་ཁྱིམ་ལ་བཅུག།
མེད་མུ་གེ་གཉིས་ཀྱིས་སྒོ་ལ་ཕུད། །
སེམས་སྡུག་པའི་སྒང་ལ་ཁ་ཏཱ་གྲག།
ཡིད་ཆད་པའི་སྒང་ལ་ཁུ་བྱུག་གྲག། །
བསྐོས་པའི་ལས་ལ་ཟློག་ཐབས་མེད། །
དཔྲལ་བའི་གཉེར་མ་འཕྱི་ཐབས་མེད། །
ཁ་ཡོད་རུང་བཤད་དབང་མེད། །
མིག་ཡོད་རུང་ལྟ་དབང་མེད། །
ཁྱི་ནག་པོའི་དོན་ལ། ། །
རྟ་དཀར་པོའི་མིག་ཕུད། །
སྤྱང་མོ་ ཁོག་གནོད་མེད་ན་རི་གཟར་འགྲིམས་ དོན་་་་་
མེད། །
ཤྭ་ཕོར་ཚོར་སྣང་མེད་ན་རྫ་རྩར་འགྲིམས་དོན་མེད། །
མཐོ་མི་ཉན་བྱ་ཚང་རླུང་གིས་གཏོར། །
128 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
དམའ་མི་ཉན་བྱེའུ་ཚང་མཛོ་མོས་ཟ། །
ཤིག་གསོད་སྤྱད་སྟ་རེ། །
འབུ་གསོད་སྤྱད་ཐོ་བ། །
སྐམ་པོ་མི་ཆག་རྡོ་ཡིས་རྡུངས། །
རློན་པ་མི་ཆོད་གྲི་ཡིས་གཅོད། །
ཐོག་ན་ཉི་མའི་ཚ་སྡུག།
འོག་ན་གཡར་མའི་ཁ་སྡུག།
བྱ་བ་བཟང་པོ་མ་འགྲུབ་གོང་། །
བར་ཆད་མང་པོ་བསྟུད་མར་ཡོང་། །
སྐྱིད་ལ་རྟག་རྒྱུ། །
སྡུག་ལ་སངས་རྒྱུ། །
སྐྱ་མི་རྐང་ཐང་འགྲུལ་མི་གཅིག།
ཕྱུག་པོ་མེད་པོའི་སེམས་མི་གཅིག།
ལས་ཀྱི་སེར་བ་བབས་ན། །
སངས་རྒྱས་སྟོང་གིས་མི་ཁེགས། །
སྤྱང་གི་ཤ་བཟན་རི་ལ་བྲོས། །
ཝ་མོ་ཆུ་འཐུང་རྙི་ལ་འཐེབས། །
ནད་པ་སྨན་པ་གཉིས་ཀྱི་སེམས་མི་གཅིག།
གཟུ་བ་གྱོད་པ་གཉིས་ཀྱི་བློ་མི་གཅིག།
-- 129 བས



ལེ་ཚན་བཅུ་གསུམ་པ།
རང་ཡུལ་རྒྱབ་ཏུ་བསྐྱུར། །
མི་ཡུལ་པང་དུ་བླངས། །
ལུང་ཁོག་སྐྱ་མོ་ཆུས་དེད་ན། །
ཨོང་བ་སྐམ་པོར་འདུག་དབང་མེད། །
གསོན་ན་སྙིང་གཏམ། །
ཤི་ན་ཁ་ཆེམས། །
རྒྱུ་སྐར་ཕྲ་མོ་མ་རྫོགས་ན། །
ཐོ་རངས་སྐར་ཆེན་ཤར་དབང་མེད། །
རྐང་ལག་ཕྲ་བོར། །
ཁུར་རྩ་ལྗིད་པོ། །
ལྐུག་ལོ་བཤད་ཁྲལ་བབས། །
རྭ་ལོར་རྡུང་ཁྲལ་བབས། །
དགེ་འདུན་གྱི་འདུ་རྟེན། །
རྣམ་དཀར་གྱི་མཆོད་ཐེབས། །
རྒན་པོའི་གཏམ་ལམ་བཅད། །
གཞོན་པའི་གཉེན་ལམ་བཅད། །
སྐྱག་རྫུན་དཔོན་པོས་བཤད། །
ཉེས་སྣ་གཡོག་ལ་བཀལ། །
བླ་མ་སློབ་མ་གཉིས་ཀྱི་བློ་མི་གཅིག།
ཀ
ཁ
— 130 --



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཨ་མ་མནའ་མ་གཉིས་ཀྱི་འདོད་མི་གཅིག།
ཝ་ལུག་ལ་འཇམ་པའི་སྤོབས་པ། །
ཁྱི་རུས་པ་འཆའ་བའི་འགྲམ་པ། །
མི་བདག་མེད་བདག་པོ་ཐང་ན་ཡོད། །
ཤིང་དྲ་མའི་རྩ་བ་གཏིང་ན་ཡོད། །
ཕྱི་གོས་ཀྱིས་མ་ཆོག་སྤྲང་པོ། །
ནང་ཟས་ཀྱིས་མ་ཆོག་ནད་པ། །
བྱེའུ་ཕྲུག་ཐང་དུ་ལྷུང༌། །
དྭ་ཕྲུག་སྲང་དུ་འཁྱམས། །
ཕ་མ་མེད་པའི་བུ། །
བདག་པོ་མེད་པའི་ཁྱི། །
བདག་མེད་བདག་ཏུ་བཟུང་། །
བདག་པོ་རྒྱབ་དུ་ཕུད། །
མུག་མགོ་སྐམ་པོ་ལས། །
མུག་ལྕེ་རློན་པ་བསྐྱངས། །
བཙོང་ན་རིན་མེད། །
རྐུས་ན་འཇལ་མེད། །
རྟ་འདོ་བ་བརྒྱ་ཡི་རིན་ཐང་། །
མཛོ་ཁྱུང་དཀར་བརྒྱ་ཡི་གོང་ཐང༌། །
- 131
-



ལེ་ཚན་བཅུ་གསུམ་པ།
བསྐལ་བ་མ་སྟོང་བར། །
འཁོར་བ་མ་འཇིག་བར། །
སྐྱེ་བ་ངོ་མཚར་བ། །
འཆི་བ་སྡུག་བསྔལ་བ། །
བརྒྱ་ཕར་སོང་གི་མ་རྩེ། །
སྟོང་ཚུར་ཡོང་གི་ཁུག་པ། །
འཇག་མ་འདུག་དབང་རླུང་གིས་མི་འཇུག།
ཕོ་རོགས་འདུག་དབང་ལྷ་ཡིས་མི་འཇུག།།
མཐོ་དམའ་གནམ་ས་འདྲ་ཞིག་ཡོད་ན། །
རྒྱུ་འབྲས་རྒྱ་ལམ་འདྲ་ཞིག་ལོས་ཡོད། །
ཚེ་འདིའི་འོག་ན་ཕྱི་མ། །
ལས་འདིའི་འོག་ན་རྒྱུ་འབྲས། །
ཡར་མི་འགྲོ་གཉའ་ཤིང༌། །
མར་མི་འགྲོ་སྒྱུད་ཤིང་། །
མདོ་སྟོད་རི་བོང་གློག་གིས་ཁུར་ན། །
མདོ་སྨད་བོང་བུས་རྩྭ་མི་ཟ། །
ཙ་རི་བསྐོར་བའི་སྙན་གྲགས་མེད་པར། །
དགོན་གཡག་རྐུས་པའི་མི་ཁ། །
བུ་རྒྱུ་མེད་ཚིག་ལ་ཤེད་མེད། །
ག
- 132 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
རྟ་ཤེད་མེད་བཙོང་ན་གོང་མེད། །
འགྲོ་དགོས་དཔོན་པོའི་བཀའ། །
འདུག་དགོས་སྔོན་གྱི་ལས། །
ཆུ་ཆར་བ་རྒྱལ་ཁམས་ཡོངས་ལ་བབས་ན། །
ཐོག་སེར་བ་ང་ཡི་མགོ་ལ་རྒྱག་ག།
ཕོ་ཤ་བསོད་སྔ་ཉིན་ཕྱི་ཉིན། །
མོ་གྱོད་ཁུར་སྔ་ལོ་ཕྱི་ལོ། ། །
བློ་གྲོས་ཁོག་པའི་ནང་དུ་རྒས། །
ཤ་བཟང་པགས་པའི་ནང་དུ་རུལ། །
རྩ་བ་སྨན་ཡིན་ན། །
ཡལ་ག་དུག་ཡིན་མི་སྲིད། །
མི་ལ་དབང་མེད་ན། །
གཏམ་ལ་དྲོད་མེད། །
དབུལ་བོ་ལ་ནོར། །
སྤྲང་པོ་ལ་ཟས། །
སྡུག་པོ་ལ་སྐྱིད། །
ལམ་རིང་བོར་ཀྱག་ཀྱོག།
ཚེ་རིང་བོར་སྐྱིད་སྡུག།
སོ་མེད་ཀྱི་ཟ་ལུགས་ངན། །
ཀ
– 133
-



ལེ་ཚན་བཅུ་གསུམ་པ།
མིག་མེད་ཀྱི་བལྟ་ལུགས་ངན། །
ཚིག་པ་ཕ་ལ་ཟས། །
འགྲམ་ལྕག་བུ་ལ་བཞུས། །
གཅེས་མ་མིག་གིས་རྟ་མི་རིག།
རྒྱ་དར་ལྕེ་ཡིས་ཚིག་མི་འཁྲོལ། །
ཕ་མ་མེད་པའི་བུ་ཕྲུག།
འགོ་བ་མེད་པའི་འབངས་མི། །
སྐྱེ་བའི་མི་ཤེད་མེད་རུང་། །
བསྟན་པའི་ལྷ་ཤེད་ལོས་ཡོད། །
ལྟ་བ་མིག་གིས་མི་བཟོད། །
བསམ་པ་ཡིད་ཀྱིས་མི་ལངས། །
དགུང་ཨ་སྔོན་ཡངས་རུང་འཕུར་ས་མེད། །
ས་དོག་མོ་ཆེ་རུང་འཛུལ་ས་མེད། །
བྱ་བརྒྱ་ཁ་ལོག།
མོ་བརྒྱ་ཡུག་ལོག།
དབང་མི་ལག།
ཅོ་ཏོ་ཁྱི་ལག།
ཕོ་བརྒྱའི་ཐོ་རུས་ཐང་། །།
མོ་བརྒྱའི་དུང་ར་སྣོད། །
– 13:4 --



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཕོ་ཟད་མོ་ལ་ཐུག།
ལག་ཟད་དཔུང་བར་ཐུག།
ཆུང་ཆུང་ཆེ་རུ་གྱུར། །
སྐྲང་བ་ནད་དུ་གྱུར། །
གཟུགས་གཞི་ལག་བྱེད། །
གྲིབ་མ་ཐང་བྱེད། །
ངན་སའི་བླངས་ནས་བཟང་སར་བཞག།
སྲབ་སའི་བླངས་ནས་ཐུག་སར་སྦྱར། །
བན་ཆོས་མེད་ལག་ལ་ཌ་རི་འཇོག་ག།
བུ་རྩལ་མེད་ལག་ལ་མདའ་གཞི་འཇོག་ག།
བཅོ་ལྔའི་ཟླ་བ་མིན་པའི་ནམ་མ་ལོང་། །
དབྱར་གསུམ་ཆོར་བ་མིན་པས་གོས་མ་བཀྲུས།
གངས་དཀར་ཤ་མེད་ལ་ཤེད་མེད་ན། །
བསྟན་མ་བཅུ་གཉིས་ཀྱི་གྲས་རེད། །
ཉ་མོ་མ་ཟིན་པ་མ་གཏོགས། །
མཚོ་མཐའ་མ་བསྐོར་བ་མ་རེད། །
ལ་རྒན་འ གྲིམ་པའི་མཛོ་རྒན་ལ། །
ཁལ་རྒྱུས་མེད་ཀྱང་ལམ་རྒྱུས་ཡོད། །
འགྲོ་མི་དགོས་དམྱལ་བར་སོང༌། །
- 135 -



ལེ་ཚན་བཅུ་གསུམ་པ།
ལ
འཁྱེར་མི་དགོས་ལྕགས་རྡོ་ཁྱེར། །
ཀ་ཁ་བཞིན་དུ་ཁ་ལ་འདྲིས། །
གི་གུ་བཞིན་དུ་མིག་ལ་འདྲིས། །
གཏམ་གྱི་ཁ་བྱང༌། །།
བྲིས་བའི་ལག་བྱང༌། །
བྱེད་པོ་དོན་ལ་རྨོངས་ཡང་། །
ལྟ་མཁན་སེམས་ལ་གསལ། །
སངས་རྒྱས་ལ་ཀ་ཁ། །
ཉི་མ་ལ་སྒྲོན་མེད། །
ལ་རྒྱུ་དོར་ནས། །
རང་ལུས་བཙོངས། །
-- 136
-



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ལེ་ཚན་བཅུ་བཞི་བ།
མིའི་རིགས་ཚོགས་སྤྱིའི་རྣམ་པར་འདུས་པ་ནས་བཟུང་སྟེ་་་་
འཐབ་རྩོད་སྣ་ཚོགས་ཟམ་མི་ཆད་པར་བྱུང་དང་འབྱུང་བཞིན་ཡོད་ལ། །
དེའི་དབང་གིས་མི་རིགས་སོ་སོར་རང་རང་གི་ཐུན་མོང་མ་ཡིན་པའི་
རྩོད་ཉོག་གི་ལོ་རྒྱུས་དང་རིག་ལམ། དེ་འདུམ་བྱེད་ཀྱི་ཐབས་ཤེས་
ཀྱང་གང་ལ་གང་འཚམས་ཡོད་པ་རེད། བོད་པ་རྣམས་ལ་མཚོན་ན་
ས་ཆུ་ལས་འཕྲོས་པའི་ནང་གི་རྩོད་པ་ནི་རྩོད་ཉོག་འབྱུང་བའི་རྒྱུ་གཙོ་
བོར་གྲུབ་འདུག སྣང་ཚུལ་འདི་ད་ལྟའི་ཆ་ལ་མི་རིགས་གཞན་དག་
དང་སྡུར་ཚེ་རྒྱུ་དང་འབྲས་བུ་གང་ནས་ལྟས་ཀྱང་ཤིན་དུ་མི་འོས་ཤིང་
ཡིད་མུག་པའི་གནས་སོ། ། དེ་ཡང་མི་སྟོང་རྟ་སྟོང་སོགས་ཀྱི་གྱོད་་
གཏམ་བརྗོད་པའི་གཏམ་དཔེའི་སྐོར།
ཀ ཕུགས་ན་སྤང་དཀར་རྩོད་རྒྱུ་མེད། །
མདོ་ན་ས་ནག་གླེང་རྒྱུ་མེད། །
ཕ་ཡི་རིང་ལ་མ་བྱིན་པ་མེད། །
བུ་ཡི་རིང་ལ་མ་ལོན་པ་མེད། །
རིལ་བུ་རྩེད་ནས་རི་རབ། །
ཡ 137 ཁ་



ལེ་ཚན་བཅུ་བཞི་བ།
ཏེ་ཕོ་རྩད་ནས་རྟ་ཕོ། །
བུ་བཟང་ངན་དགྲ་བོས་ཤེས། །
ཁྱི་བཟང་ངན་རྐུན་མས་ཤེས། །
དམར་པོའི་སྲོག་ལ་འཕྲད། །
དམར་མོའི་རྒྱུད་ཡང་ཚར། །
ཡ་ཁོག་གི་སྙིང་འབྲེག་གི།
ཡ་ཐོད་ཀྱི་མིག་བཅར་གི།
གཅེས་པ་ཁྲབ་ཀྱིས་མི་ཟིན་ནི། །
དཔའ་རྒོད་མདུང་གིས་མི་ཕུག་ནི། །
དཔའ་ངར་ངར་ཁོག་ལ་མ་ཆུད། །
མཚོན་རྣོན་པོ་ཤུབ་ནས་མི་འདུག།
མིག་ཆ་ག་ཅན་པོ་རིར་བསྐོར། །
ཁ་དུང་སོ་སུམ་ཅུ་སར་བསྐོར། །
འདོད་ཡོན་བླ་མའི་ཕྱག།
རྣམ་ཤེས་བར་དོའི་ཁམས། །
དོ་དུད་ཁུང་ནང་ནས་བཅད། །
རྗེ་སྒོ་ལམ་བར་ནས་རུབ། །།
མི་ལུས་རིན་ཆེན་ལ་རིན་མེད། །
མི་དབང་རྒྱལ་བོ་ལ་དབང་མེད། །
– 138 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
དགུང་ཉི་མ་དྲོ་ན་འདུག་དབང་མེད། །
ཡུལ་ཕ་མ་བྱམས་ན་བྱམས་དབང་མེད། །
གངས་དཀར་སེམས་ལ་སྨུག་བརྒྱུད། ། །
ཁྲ་ཆུང་མིག་ལ་ཆུ་བརྒྱུད། །
མགོ་སྐོགས་སྐམ་པོའི་ནང་ནས། །
མཆི་མ་ལྗང་ཁུ་ཕྱུངས་ཐལ། །
ཕ་རྒན་བྲག་ཐོ་འདྲ་བོ་གཡས་ནས་བསྒྱུར། །
མ་རྒན་ཤིང་ཐོ་འདྲ་བོ་གཡོན་ནས་བསྒྱུར། །
བརྒྱད་བཅུའི་རྒན་པོར་བུ་མེད་ནི། །
བཅོ་ལྔའི་བུ་ལོར་ཕ་མེད་ནི། །
བརྒྱད་བཅུའི་རྒྱ་མ་བཅག་ལེ་རེད། །
དམྱལ་བའི་སླ་ང་གཏོར་ལེ་རེད། །
ཕོ་གྱོད་སྐར་ཁུང་ནང་ཞྭ་ལྷུང་ལྷུང་། །
མོ་གྱོད་སྒོ་ཆེན་ལ་ཁྱི་འཛུལ་འཛུལ། །
ཕོ་གྱོད་ཕ་བོང་སྒུལ་མེད། །
མོ་གྱོད་ཤུག་པ་རུལ་མེད། །
གྱོད་ལོ་དགུ་འགོར་ཡང་སོ་མ་རེད། །
གོས་ཟླ་དགུ་འགོར་ཡང་རྙིང་བ་རེད། །
གྱོད་སྟ་རེ་གཉིས་ཀ་རྙིང་བ་ཡིན། །
– 139 -- ་



ལེ་ཚན་བཅུ་བཞི་བ།
ཁ་ཕུད་པའི་ཉིན་ལ་གསར་བ་རེད། །
རོ་ས་འོག་ལ་བཅུག་ན། །།
གཏམ་ས་སྟེང་ལ་གྲགས། །
མི་སྲོག་ལ་གོང་མེད། །
ནམ་མཁའ་ལ་མཐའ་མེད། །
ལས་ངན་པའི་སྡིག་པ་མ་བསགས་ན། །
སྐྲག་དགོས་པ་གཤིན་རྗེ་ཆོས་རྒྱལ་མིན། །
གསེར་གྱི་མཁར་བརྡུང་། །
དངུལ་གྱི་རི་བརྩིགས། །
ནམ་མཁའི་གཡའ་མི་དྭངས། །
ས་གཞིའི་རྡུལ་མི་དག།
མི་ཤ་མི་ངོར་མི་འཇོག།
ཁ་མཆུ་ཁ་ངོར་མི་འཇོག།
རང་སེམས་དཀར་མོ་སྐྱོན་མེད་ན། །
ཡི་དམ་ལྷ་ཡིས་བཀའ་ཆད་མི་ཡོང་། །
སྲིད་པའི་མི་གོང་། །
བསྐལ་བའི་རྟ་གོང་། །
ཤི་བོའི་ངོ་སྡུག།
དུག་གི་ཁ་སྡུག།
-140-



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
མི་སྲོག་ནོམ་པ་བརྗེས། །
མིག་མཆུ་གསེར་ལ་སྡུར། །
ཤ་ཤོར་ལ་ཡ་ལན། །
རྒྱུ་ཤོར་གྱི་ར་མདའ། །
ཤ་བཟའ་བདེ་བ། །
རུས་པ་བསྐྱུར་བདེ་བ། །
ཤིག་ཟོས་ནས་གྲོད་པ་མ་རྒྱག་ཀྱང་། །
ཚག་ཟེར་ན་སྣང་བ་སྐྱིད་མདོག་ཁ། །
ཚེ་སྡུག་སྨུག་པ་དྭངས་མེད། །
དམྱལ་བའི་སླ་ང་ཞབས་མེད། །
སྔ་དྲོ་རྟ་ཁྱུ་སྒང་ནས་དེད་ན། །
ཕྱི་དྲོར་རྟ་སྐྱིན་སྲོག་གིས་འཇལ་དགོས། །
སྔ་དྲོ་བླ་མ་དུག་གིས་དཀྲོངས་ན། །
ཕྱི་དྲོ་སྐུ་གདུང་གསེར་གྱིས་རྒྱུན་དགོས། །
ལས་ 141
ག



ལེ་ཚན་བཅོ་ལྔ་བ།
ལེ་ཚན་བཅོ་ལྔ་བ།
ཁྱིམ་ཚང་ནི་མིའི་རིགས་སྤྱི་ཚོགས་སུ་གྲུབ་པའི་སྔོན་འགྲོའི་ཆ་
རྐྱེན་ཐོག་མ་དང་ཚོགས་སྤྱིའི་རྣམ་པར་གནས་པའི་སྤྱི་ཚོགས་ཤེས་རིག་
གི་རྩ་བའི་ངོ་བོ་འང་ཡིན་ན། བཟའ་མི་ཕན་ཚུན་དང་གཉེན་ཉེ་
ཕན་ཚུན་བར་བཟའ་མཁོན་ནང་འཁྲུག་སོགས་འབྱུང་བ་ནི་རྒྱུན་ལྡན་
གྱི་ཆོས་ཉིད་ཅིག་རེད་ལ། ང་ཚོའི་ངག་རྒྱུན་ལ་བཟའ་ཚང་བར་ལ་
གཟུ་བ་མེད་ཞེས་བཤད་མོད། སྤྱི་ཚོགས་ཀྱི་གནས་སྟངས་འགྱུར་བ་
དང་སྟུན་ནས་ནང་མི་ཕན་ཚུན་བར་ལ་ཡང་རྩོད་པ་སྣ་ཚོགས་ཡོད་ལ་
དེའི་སྐོར་བརྗོད་པའི་གཏམ་དཔེ་ལ།
ཀ ཕ་ཡུལ་རྒྱལ་མཁར་འདྲ་བོ། །
གཞི་མ་སྦྲ་ཚེར་འདྲ་བོ། །
བུ་ངན་པས་ཕ་ཤུལ་མི་ཟིན། །
རྟ་ངན་པས་སྒ་ཁོག་མི་བཀང་། །
བཟའ་ཕུ་ནུའི་བར་ལ་གྱོད་མི་མཛའ། །
ཤ་སྒྱུ་མའི་བར་ལ་གྲི་མི་མཛའ། །
དཔུང་བ་ཕྱི་ལ་གཡུག་མི་ཐུབ་པར། །
– 112 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།།
གྲི་ངན་ནང་ལ་གཡུག་གི།
ཁ་འཇམ་གཏིང་ནག་དུག་གི་མེ་ཏོག།
ཕྱི་འཇམ་ནང་རྩུབ་བོང་བུའི་ཨོང་རིལ། །
ཕ་ཁྱིམ་ནང་འདྲེ་འཁོར། །
མ་ཁྱིམ་ནང་ཀླུ་འཁོར། །
ཕ་ཁང་བར་ལ་སོག་ལེ། །
ཕ་ཞིང་བར་ལ་རྡོ་བཙུགས། །
མི་ངན་གར་སོང་གཏམ་ངན། །
ཁྱི་ངན་གར་སོང་སྐད་ངན། །
གངས་དཀར་ལ་གས་སིལ། །
སྟག་ལྤགས་ལ་གྲི་ཁ། །
འོ་མའི་ནང་ཁྲག།
ཤ་ཉེ་ནང་དམེ། །
ཕུ་ནུ་ནང་བགོས་ཁྱོད་དང་ང་། །
ལུང་བ་རྩྭ་བགོས་ཉིན་དང་སྲིབ། །
མི་ཕྲུག་གསོས་ན་རང་ཕྲུག་མི་ཉན། །
སྤྱང་ཕྲུག་གསོས་ན་སྒོ་ཁྱི་མི་ཉན། །
ལྷ་ཕྱེ་ཁྱི་མོས་ཁུར་ན་ཁྱི་ལྡོམ་མི་ཟེར། །
མཆོད་འབྲུ་ཏེ་ཕོས་ཟོས་ན་འདྲེ་བྱ་མི་ཟེར། །
-
1:13 --



ལེ་ཚན་བཅོ་ལྔ་བ།
ཀ
རྭ་མོན་ལོན་སྐྱེས་ན་མིག་གི་བདུད། །
བུ་ངན་པ་སྐྱེས་ན་ཕ་མའི་བདུད། །
ལཱ་རྐྱང་ནང་ན་དྲོད་མེད། ། །
མི་རྐྱང་རྩིབ་ན་སྐྱིད་མེད། །
རི་ལ་བལྟས་ནས་གཏེར། །
རྒྱུད་ལ་བལྟས་ནས་གཉེན། ། །
རི་མཐོ་ན་ཁ་ཆར་རྒྱུན་མི་ཆད། །
ས་མཐོ་ན་བ་མོ་རྒྱུན་མི་ཆད། །
རི་མཐོ་ལ་མ་ལྟོས། །
རི་རྒྱབ་ཆེ་ལ་ལྟོས། །
ཕར་ལ་བརྐྱངས་ན་མདའ་ཨེ་ཉན། །
ཚུར་ལ་བཀུག་ན་གཞུ་ཨེ་ཉན། །
མི་སེམས་ལ་ཚིག།
གཡག་སེམས་ལ་གྲི། །
ལ་བཤད་ལུང་བཤད་བརྒྱ། །
འབྲུ་རྡོག་གཅིག་གི་དོན། །
ལ་ཐུང་ཐུང་གིས་རྟ་རྫོད། །
སྤོ་ཐུང་ཐུང་གིས་མི་རྫོད། །
ཤ་དང་ཁྲག་གི་དམར་ས། །
ཁ་
— 144 —



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
རུས་པ་དུང་གི་དཀར་ས། །
དར་སྐུད་འདྲ་བའི་འཇམ་ས། །
བལ་སྐུད་འདྲ་བའི་ལྷོད་ས། །
རང་ལུས་རྙིང་བ་ལ། ། །
རང་སེམས་གསར་བ། །
ཁ་ནས་འཕོ་གི་མ་བཅུག།།
ཞབས་ནས་བཞུར་གི་མ་བཅུག།
ཕྲ་ལ་མ་བལྟས་བུ་གར་བལྟས། །
གོས་ལ་མ་བལྟས་རི་མོར་བལྟས། །
ཁྲ མ་གསར་གྱི་ཁ་ཕུད་ས། །
ཁྲམ་རྙིང་གི་མོ་འདེབས་ས། །
མག་པ་རྫུན་རྐྱལ་རེད། །
ཨ་ཞང་ཧེབ་སྐྱེལ་རེད། །
རུམ་གྱི་ཟས་དུག་དུ་གྱུར། །
མཆན་གྱི་བུ་རྐྱེན་གྱིས་ལོག།
མི་ངན་ལ་རང་རྩིས་ཆེ། །
ཁྱི་རྒན་ལ་རུས་རྩིས་ཆེ། །
མི་ངན་པས་ཕ་མར་སྡུག།
ཁྱི་ངན་པས་བདག་པོར་རྨུག།
- 145 -



ལེ་ཚན་བཅོ་ལྔ་བ།
བུ་གཅེས་ཕྲུག་ཕ་མས་གཅེས་ལང་བཏང་། །
མི་བརྒྱ་སྟོང་ནང་གི་རྐྱལ་སྟོང་གྱུར། །
དགའ་དུས་གནམ་མཁར་ཀི་ཤགས། །
སྡུག་དུས་ཐབ་ཀར་འཇོར་ཤེད། །
འབྲོང་རྭ་བཀུག་ནས་སྣ་གཅུ། །
ཙན་དན་བཅག་ནས་མེ་ཡོག།
རང་བློ་རང་དྲན། །
གཡག་རྭ་ཁེར་གཅོད། ། །
ལྷ་མ་རིག་གོང་ལ་ཞྭ་ཕུད། །
ཆུ་མ་རིག་གོང་ལ་ལྷམ་ཕུད། །
གྲོ་མ་ནས་ཀྱི་ཆང་འཐུང་། །
ར་མ་ལུག་གི་ཤ་ཟས། ། །
བོད་བོན་པོ་འགྲོ་ས་སྟོད། །
རྒྱ་བརྗེ་འགྲོ་ས་སྨད། །
གོ་ཁའི་རྒན་མོར་གཏམ་མང་། །
གྲྭ་ལོག་བྱི་ལིར་གླུ་མང་། །
དགྲ་མ་མཐོང་གོང་གི་ཀི་སྒྲ། །
རོ་མ་མཐོང་གོང་གི་ངུ་སྒྲ། །
ཀ འཇག་མའི་ལབ་ཙེ་ལ། །
– 1:16 ཁ



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཤོག་བུའི་དར་ལྕོག་བཙུགས། །
ཇ་ཐུག་པ་གཉིས་ཀྱིས་ལྟོ་རྒྱགས། །
མེ་ཉི་མ་གཉིས་ཀྱིས་རྒྱབ་དྲོད། །
དཔའ་འཐབ་ཡུལ་ཐུག་ན་ཝ་འགྲོ་འགྲོ། །
བཟའ་ཕུ་ནུའི་ནང་ན་སྟག་འགྱིང་འགྱིང༌། །
བྱ་ཁ་ཏའི་ཁ་ན་མུ་ཏིག།།
ཁྱི་གདའ་ལིའི་ཁ་ན་དུང་སོ། །
ཞར་བས་མི་རིག་ལྟས་ངན། །
འོན་པས་མི་གོ་གཏམ་ངན། །
ཁ་བོ་བྱི་ལི་ཁ་བདེ། །
འཇག་མའི་རྩྭ་ཞྭ་མགོར་བདེ། །
རྐུན་མ་ལ་དཔའ་དར། །
སྤྱང་ཀི་ལ་ཚེ་ཐར། །
རྡོ་རྗེ་གོ་ཁར་ལྷུང་ན་བུ་ཆུང་གི་རྩེད་ཆས། །
ཇོ་མོའི་བླ་མར་འགྲོ་འདུག་མང༌། །
གོད་ཁའི་རྒན་མོར་བཤད་རྒྱུ་མང༌། །
ལས་ཐུག་མ་རེད་ལམ་ཐུག།
སྔོན་ལས་མ་རེད་འཕྲིན་ལས། །
གོ་རེ་མ་བཅག་སྡེར། །
ག
ང
– 1:17 --



ལེ་ཚན་བཅོ་ལྔ་བ།
སྒོ་ང་མ་བཅག་ཚང་། །
ཁས་མ་བླངས་པ་ཁུར། །
དོན་གྱི་ར་མ་ཀ།
མི་རྒན་མི་མཁོ་མཁོ་དུས་ཡོད། །
ཚེ་རབས་ལོ་རྒྱུས་བཤད་དུས་དགོས། །
ཉི་མ་སྤྲིན་མེད་ཀྱིས་ལ་བརྒྱབ། །
ཟླ་བ་སྤྲིན་མེད་ཀྱིས་ནམ་བསྐྱལ། ། །
སྐྱེ་བདུན་རིལ་བུ་ཐོན་རག་བར། །
ཨ་ཁུས་སྐྱེས་པ་འཛད་རྒྱུ་རེད། །
བན་རྒན་འཆི་ཁར་སྡོམ་པ་ཤོར། །
མགྲོན་པོ་ལངས་ཁར་གཅིན་པ་ཤོར། །
རྟ་རིན་ཞིག་ལ་བགོ་རྒྱུ། །
མཛོ་རིན་ཞིག་ལ་ཟ་རྒྱུ། །
ལྷུང་བ་ནམ་མཁའི་བྱ། །
གས་པ་རྡོ་རྗེའི་བྲག།
ལྷ་ཇོ་བོ་མཇལ་བའི་དབུས་རོགས། །
ཤྭ་ཡུ་མོ་གསོད་པའི་སྡུག་རོགས། །
ཁ
- 1:48
ཁ



ཨ་མདོའི་གཏམ་དཔེ་མཁས་པའི་མགྲིན་རྒྱུན་བཞུགས་སོ།
ལེ་ཚན་བཅུ་དྲུག་པ།
རྩོད་ཉོག་དང་དོན་རྐྱེན་གང་ཞིག་བྱུང་ཚེ་དེ་འབྲེལ་གྱི་མི་སྣ་
དག་ལ་འདྲི་དཔྱོད་བྱས་ཏེ་བདེན་རྫུན་དང་དཀར་ནག་ནོར་འཕྱུགས་
སོགས་ལ་ཡ་ཡོ་མེད་པར་དབྱེ་འབྱེད་ནན་མོ་བྱ་རྒྱུ་ནི་གཟུ་བ་ཞིག་ལ་
འཛོམས་དགོས་པའི་ཆ་རྐྱེན་གཙོ་བོ་ཡིན་ལ། བོད་པ་རྣམས་ལས་རྒྱུ་
འབྲས་བརྩི་ཅིང་དྲང་མོ་དྲང་བཞག་གི་སྲོལ་བཟང་ཡོད་པ་ནི་ངག་
རྒྱུན་ལ་རྒྱ་ཡིག་ཐོག་དང་བོད་ཚིག་ཐོག་ཞེས་པ་ལས་ཀྱང་རྟོགས་ནུས་
ཤིང་། གནས་ལུགས་ཡོད་མེད་དཔྱད་སྡུར་བྱེད་དགོས་ཚུལ་བརྗོད་
པའི་གཏམ་དཔེའི་སྐོར།།
གྱོད་པས་མི་བཤད་དགུ་བཤད། །
གཟུ་བས་མི་གོ་དགུ་གོ།
གོས་ཀྱི་མི་འཛིན་ས་གོང་བ། །
ཞྭ་ཡི་མི་འཛིན་ས་ཇ་ལ། །
ཆོས་དོན་བཤད་ན་སྟོན་གཞི་དགོས། །
འཇིག་རྟེན་བཤད་ན་མགོ་རྔ་དགོས། །
–
1 ༣）
—



ལེ་ཚན་བཅུ་དྲུག་པ།
གཏམ་གོ་བ་ངན་པས་རྒྱལ་ཁམས་རྫོད། །
ཟས་གོ་རེ་སྐམ་པོས་མིད་པ་གཅོད། །
སངས་རྒྱས་ལ་འདྲེན་པའི་ལྕགས་ཀྱུ་ཡོད་ཀྱང་། །
སེམས་ཅན་ལ་དད་པའི་ཨ་ལོང་དགོས། །
ཚིག་རྩ་བ་ཅན་པོ་ཐོད་ཐུག་དགོས། །
ཤ་རུས་པ་ཅན་པོ་ལྷུ་སྒྲིག་དགོས། །
རྒྱ་ནག་ཁྲིམས་སྒོར་ལྷུང་ན་ཚིག་རྩ་དགོས། །
གཤིན་རྗེའི་ཕྲང་སྒོར་ལྷུང་ན་དགེ་རྩ་དགོས། །
གཏམ་བརྒྱ་བཤད་ཀྱི་གསང་ཆ་དོན། །
འོ་སྟོང་དཀྲུགས་ཀྱི་སྙིང་བོ་མར། །
དཔྱད་པའི་འདུ་ཤེས་མེད་ཀྱང་། །
གོ་བའི་ཚོར་ཤེས་ལོས་ཡོད། །
རང་ལ་མི་ཕན་གཞན་ལ་གནོད། །
ལྷ་མོ་མ་མཉེས་མགོན་པོ་ཁྲོས། །
སོག་མ་རྒྱ་མཚོའི་ཁ་ལ་འཕྱོ། །
ནོར་བུ་རྒྱ་མཚོའི་གཏིང་ལ་གནས། །
གཏམ་ཕུགས་མེད་བཤད་ན་བདེན་ལུགས་མེད། །
མཚོན་ཡུ་མེད་གཡུག་ན་ཆོད་ལུགས་མེད། །
ག
- 150 —-



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཁ་ཚོད་ཡོད་ནང་ནས། །
གཏམ་ཚོད་མེད་བཤད་ཀ།
ཁ་ངན་རྒོད་ལ་ཤོར་ན། །
ལུས་ངན་ཁྲིམས་ལ་སྦྱོར་གི།
ཡར་དཔེ་ཞྭ་ལ་མི་འབྲེལ། །
མར་དཔེ་ལྷམ་ལ་མི་འབྲེལ། །
སྤྱང་ཀིས་ཤ་མི་ཟ་བ་རྫུན། ། །
རྐུན་མས་མནའ་མི་ཟ་བ་རྫུན། །
ཚིག་ཁ་ཐོག་གི་བཤད་ན་དོན་ཐོག་ཏུ་གནས་དགོས། །
རྐང་རྡོ་ཐོག་གི་བཅག་ན་ལྕེ་ཐོག་ཏུ་ལེན་དགོས། །
རྒོད་པོ་གནམ་ལ་འཕུར་ན། །
གྲིབ་མ་ཐང་ན་ཡོད། །
ཐག་རིང་སྐད་ཆ་རྣར། །
བྱ་དཀར་གྲིབ་མ་ཐང་། །
ཧོམ་ཟེར་ན་ཡ་ཁ་མི་འགུལ་ནི། །
ཕཊ་ཟེར་ན་མ་ཁ་མི་འགུལ་ནི། །
ལྷ་མདུན་ལ་བཞག།
འདྲེ་རྒྱབ་ལ་འཚོལ། །
- 151 ག



ལེ་ཚན་བཅུ་དྲུག་པ།
ཀ
གཏམ་དལ་མོར་བཤད་ནས་རྒྱུས་ཆགས་དགོས། །
ཆུ་དལ་མོར་བཞུར་ནས་འགྲམ་ཆགས་དགོས། །
ཆུ་རྨ་ཆུ་བརྒལ་ན་རབ་དགོས། །
བྲག་དམར་བོ་འགོས་ན་ཐེམ་དགོས། །
ངོ་ནག་གྱོད་པ་ཚིག་གིས་ཐུབ་དགོས། །
ལྕགས་ནག་ཕུར་བུ་ཐོ་ཡིས་ཐུབ་དགོས། །
ཤ་རྩིབ་རུས་བཞིན་དུ་སྒྲིག་རྒྱུ་དགོས། །
ལག་འཛུབ་མོ་བཞིན་དུ་གཤིབ་རྒྱུ་དགོས། །
ཧམ་པ་རི་ཙམ་བཤད་ན། །
བདེན་པ་གཡག་ཙམ་ཐོབ་བམ། །
ངང་བ་ཆུ་ཁུར་ལ་བདེན་ལུགས། །
ཕོ་རོག་རླུང་ཁུར་ལ་དངོས་ལུགས། །
ཆུ་གཙང་བོ་དཀྲུགས་ན་མར་མེད། །
རྡོ་གཡའ་མ་བཙིར་ན་ཁུ་མེད། །
ཞུ་མི་ཤེས་དཔོན་ལ་ཚིག་ངན། །
རྐུ་མི་ཤེས་ཨ་མའི་ཇ་ཁུག།
མཛུབ་མོས་རི་སྟོན་མི་བྱེད། །
དཀྱིལ་འཁོར་མངོན་གཤམ་བྱེད། །
- 152 -



ཨ་མདོའི་གཏམ་དཔེ་མཁས་པའི་མགྲིན་རྒྱུན་བཞུགས་སོ།
ཤི་མ་མྱོང་དམྱལ་བའི་ལོ་རྒྱུས། །
རྒས་མ་མྱོང་ཕ་ཚེ་བུ་རབས། །
གླེང་ནག་པོ་བཏབ་ན་ལུང་མེད། །
ས་ནག་པོ་བརྐོས་ན་གཏིང་མེད། །
ཤོ་གྲུ་བཞི་བརྒྱག་ན་རྒྱུན། །
མདའ་ཉག་ཕྲན་འཕེན་ན་འབེན། ། །
ཕོ་རོགས་ཤ་ཁུར་གནམ་མཁའི་མཐོང་། །
ཉ་མོ་ཆུ་འཐུང་རྒྱ་མཚོའི་གཏིང་། །
གནམ་མཁའ་གར་ཁྱབ་ཉི་མའི་འོད། །
འཛམ་གླིང་གར་ཁྱབ་བདེན་པའི་ཚིག།
རྟ་དཀར་པོ་སྒང་ནས་འབུད་འབུད། །
དུང་དཀར་པོ་ཤུབ་གི་ལེན་ལེན། །
ལྷ་མོའི་རྐང་ཡས་འཇུ་དགོས་ན། །
མགོན་པོའི་ལག་ཡས་འཇུ་དགོས། །
ཨེ་བདེན་ཚིག་གིས་གཅོད་དགོས། །
མི་བདེན་མནའ་ཡིས་གཅོད་དགོས། །
ཤ་མཁལ་མ་གཉིས་ལ་ཆེ་ཆུང་མེད། །
བུ་ཁྲ་རིགས་གཉིས་ལ་བཟང་ངན་མེད། །
— 153



ལེ་ཚན་བཅུ་དྲུག་པ།
ལག་པའི་ཕྱི་ནང་ཤ་རེད། །
མཛུབ་གུ་ལྔ་བོ་སྤུན་རེད། །
ཚིག་རྩ་བ་ཅན་ལ་སྟོན་རྒྱུ། །
བ་ནུ་མ་ཅན་ལ་བཞོ་རྒྱུ། །
སྐད་ཆ་བཤད་ན་དོན་དགོས། །
རུས་བ་བཅག་ན་རྡོ་དགོས། ། །
གཏམ་དཔེ་མེད་བཤད་དཀའ། །
སྣོད་ལུང་མེད་འཛིན་དཀའ། །
རྩ་བ་མེད་པའི་ལོག་ལོག་ཞིག།
རྩེ་མོ་མེད་པའི་ཟླུམ་ཟླུམ་ཞིག།
ཀ གངས་དཀར་སེམས་ཀྱི་འདོད་བསྟན་ན། །
ཡ་ཆུང་ནང་གི་གློ་མ་སྟོན།
བཀའ་ལན་སྔོན་པོ་ལ། །
ཞུ་ལན་ལྗང་ཁུ་མ་སྟེར།
ཡ་རུའི་རྭ་སྟེ། །
ཡར་མོའི་མགོར་བཙུགས། །
ཁ ལྷ་པད་མ་བྲིས་ན་ཁྱི་རྗེས་ཐོན་ཀ།
བོན་གཡུང་དྲུང་བྲིས་ན་མཛོ་རྗེས་ཐོན་ཀ།
154 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ག
གཏམ་དོང་མདའ་མོ་དྲང་ན་དགའ། །
ལམ་དང་གཞུ་མོ་འཁྱོག་ན་དགའ། །
ལྷམ་དཔེ་ཞྭ་ལ་འགེབ་ན། །
འགྲིག་ཐབས་གཏན་ནས་མི་སྲིད། །
རྫུན་ཨ་པྲ་གཉིས་ཀྱི་རྔ་མ་ཐུང༌། །
བདེན་ལུང་བ་གཉིས་ཀྱི་ཕུ་ཐག་རིང༌། །
གཅིག་བཤད་དོན་ལ་མ་གནས་ན། ། །
བརྒྱ་བཤད་སྟོང་བཤད་དོན་མེད་ཡིན། །
གྱོད་ཡ་སྟག་གཟིག་ཁ་སྤྲོད་རེད། །
འགྲིག་འདུམ་པའི་རེ་བ་ཡེས་ནས་མེད། །
དྲང་པོ་མི་ལ། །
ལྷ་ཡང་འཇིགས། །
མང་ཉུང་བྲེ་ལ་འཇལ་ས། ། །
ཡང་ལྕི་སྲང་ལ་འདེགས་ས། །
བདེན་ཡོད་འགྲོ་སའི་ལམ། །
བདེན་མེད་གཅུར་སའི་འཕྲང་། །
བདེན་འཛིན་བདར་ས་ཁྲི མས། །
གསེར་རག་བདར་ས་ཁྲོམ། །
ཀ
- 155 -



ལེ་ཚན་བཅུ་དྲུག་པ།
གསང་དང་མ་གསང་མི་འདུག།
ཞབས་རྗེས་གངས་ལ་བཞག་ཡོད། །
ཤད་མི་དགོས་ཇོ་བོའི་དབུ་སྐྲ། །
ཕྱིས་མི་དགོས་དངུལ་དཀར་མེ་ལོང་། །
ཨ་ལོང་མེ་ལོང་དབུས་ནས་བརྡུངས་ན། །
འཕལ་ཀ་རྒྱ་ནག་ཁྲོམ་ནས་སྤྲད་དགོས། །
མེ་ས་སྟེང་ནས་བུས་ན། །
དུ་བ་གནམ་མཁར་འགྱོགས། །
ཚིག་ཁ་ཤོར་རྟ་ཡིས་མི་ཆོད། །
མདའ་སྟོང་ཤོར་ལག་པས་མི་ཟིན། །
ཁ་སྟོང་ནང་གི་ཚིག་སྟོང་། །
ལག་སྟོང་ནང་གི་ཕྱག་རྒྱ། །
མཁས་ཀྱང་དོན་ལ་མ་གནས་ན། །
ས་འོག་གསེར་གྱི་མདོགས་དང་འདྲ། །
གཟུ་ཕྱིང་ཞྭ་ཅན་གྱིས་བཤད་དང་ན། །
མགོ་ལ་ཐོད་ཅན་གྱིས་སྒུལ་མི་ཐུབ། །
གཟུ་ར་རྩིག་ཅན་གྱིས་བཤད་དང་ན། །
གོས་བེར་སྔོན་ཅན་གྱིས་སྒུལ་མི་ཐུབ། །
ག
- 156 -



ཨ་མདོའི་གཏམ་དཔེ་མཁས་པའི་མགྲིན་རྒྱུན་བཞུགས་སོ།
གནམ་ས་གཉིས་ལ་གཟུ་བརྒྱབ་ན། །
ས་དོག་མོའི་རླངས་པ་གནམ་ལ་འགྲོ།
དགུང་ཨ་སྔོན་དཀྱིལ་ནས་ལྷོ་སྤྲིན་ཆགས། །
ལྷོ་སྤྲིན་ཀློང་ནས་ཆར་རྒྱུན་བབས། །
རྩྭ་རྩི་ཤིང་ས་གཞིའི་རྒྱན་དུ་འཁྲུངས། །
དེ་གནམ་ས་གཉིས་ཀྱི་ཆགས་གཟུ་ཡིན། །
མེ་ཆུ་གཉིས་ལ་གཟུ་བརྒྱབ་ན། །
མེ་དྲོད་ཆུ་ཡི་གཏིང་ནས་སྐྱེས། །
ཆུ་དྲོན་མོས་དོག་མོའི་ས་སྙིང་གསོ། །
ས་ཆུ་དྲོས་ནས་གཡུ་ལྗང་འཁྲུངས། །
འབྲུ་དྲུག་ས་གཞིའི་རྒྱན་དུ་སྨིན། །
དེ་མེ་ཆུ་གཉིས་ཀྱི་ཆགས་གཟུ་ཡིན། །
ཁ དཀུང་པོ་གྱེན་འདེད། །
ནག་པོ་ཐུར་འདེད། ། །
སྐད་ཆ་སྐམ་པོ་གོང་ཆེ། །
མ་ནི་རིལ་བུར་ཁོག་ཆེ། །
དུང་དཀར་པོ་བདར་ན་ཇེ་དཀར། །
སོལ་ནག་པོ་བདར་ན་ཇེ་ནག།
- 157 -



ལེ་ཚན་བཅུ་དྲུག་པ།
ག
ང
བླ་མའི་ཅི་གསུང་ཆོས། །
མཛུབ་མོ་གར་བསྟན་ཤར། །
གར་དེད་བདག་པོའི་བོང་བུ། །
གར་བཞག་བླ་མའི་ལྷ་ཕྱེ། །
གར་ཁྲིད་རྟ། །
གར་དེད་ལུག།
བདེན་དོན་རྡོ་སྒྲིག་སྒྲིག།
གནས་ལུགས་ཆུ་བཞུར་བཞུར། །
བདེན་པའི་མཆོད་རྟེན་དཀར་པོ་དེ། །
གནམ་ལྕགས་ཐོག་གིས་བཤིག་མི་ཐུབ། །
ཁ་མང་གྱོད་ཀྱི་གཞི་མ། ། །
བྱ་མང་བྱུར་གྱི་སྣ་འདྲེན། །
རྡོ་རིལ་ལུ་མཁར་གྱི་བཤིག་འདྲེ། །
མི་མཆི་ལུ་གྱོད་ཀྱི་གཞི་མ། །
སྔ་སྐྱེས་ཀྱི་རྣ་ཅོག་ཅིག་ཡིན། །
ཕྱི་སྐྱེས་ཀྱི་རྭ་ཅོ་ཞིག་མིན། །
སྔ་མ་གསུམ་གྱི་སྔ་མ། །
གནམ་མཁའ་སྤྲིན་གྱི་ཐོག་མ། །
- 158 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཁ
བཤད་པའི་ཚིག་ལ་དོན་དགོས། །
འཇོག་པའི་སྡེར་མ་ཞབས་དགོས། །
མི་ནོར་སྲིད་པའི་གཏམ་ལ་ཉོན། །
ཡི་རིག་མཐོན་པོའི་སྒང་ལ་བུད། །
བྱས་པ་རྗེས་མེད། །
བྱུགས་པ་ཤུལ་མེད། ། །
ཁྲོམ་ཚོགས་པའི་ཉི་མ་གཏམ་དགོས། །
དགྲ་འཐབ་བའི་ཉི་མ་དཔའ་དགོས། །
ཁ་གདངས་ན་ཁོག་པ་རིག་དགོས། །
མིག་བཙུམ་ན་ཕྱི་མ་མཁྱེན་དགོས། །
ཟས་མི་ལག་བརྒྱུད་ན་ཇེ་ཉུང༌། །
གཏམ་མི་ཁ་བརྒྱུད་ན་ཇེ་མང་། །
ཕོ་ངན་གཏམ་ལ་ཚར་རྒྱུ་མེད། །
མ་རུལ་མའི་ལས་ལ་འགྲུབ་རྒྱུ་མེད། །
བྱ་གནམ་མཁར་འཕུར་ན་རྗེས་མེད། །
གཏམ་ཉ་ཉོག་བཤད་ན་དོན་མེད། །
བརྒྱ་བཤད་སྟོང་བཤད་སྟོང་བ་རེད། །
ད་ར་བཤིག་ན་དོན་མེད་རེད། །
ག- 1:39 —



ལེ་ཚན་བཅུ་དྲུག་པ།
ཚིག་སྙན་པོ་མགྲིན་པའི་ལམ་ནས་བཤད་ན། །
དོན་ནོར་བུ་རྒྱ་མཚོའི་གཏིང་ནས་ལོན་ཡོང་། །
བཤད་མི་ཤེས་ཚིག་གིས་གྱོད་ལ་གཏུགས། །
འགྲོ་མི་ཤེས་གོམ་མགོ་རྡོ་ལ་ཐུག།
ལ་བཤད་ལུང་བཤད་བརྒྱ་བྱས་རུང་། །
འབྲུ་རྡོག་གཅིག་གི་དོན་རེད། ། །
རྟ་རྒོད་པོ་ཤོར་ན་འཛིན་ཡོད། །
ཚིག་རྒོད་པོ་ཤོར་ན་འཛིན་མེད། །
སྐྱ་མོའི་ལམ་ན་ སྤྱང་ཁུ་ ཞིག་ མ་མོ་གསོད་ནོ་གན་རེད་
ཟེར། །
དགེ་ལྡན་ནགས་ན་ཁ་ཏ་ཞིག་རྩམ་ཁུག་ཁུར་ནོ་གན་རེད་
ཟེར། །
ཀ
- 16O
-



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ལེན་ཚན་བཅུ་བདུན་པ།
མིའི་རིགས་ཀྱི་སྤྱི་ཚོགས་ནི་ནམ་མཁའ་དང་འདྲ་སྟེ་དེར་གཞན་
ཕན་དོན་དུ་གཉེར་བའི་ཉི་ཟླ་ལྟ་བུའི་ སྐྱེས་ཆེན་དམ་ པ་ ཡོད་ ལ།
གཡོ་སྒྱུ་ཁྲམ་གསུམ་གྱིས་དུས་འདའ་བའི་སྤྲིན་ནག་དང་གཟའ་གཅན་
ལྟ་བའི་མི་ངན་ལོག་སེམས་ཅན་ཡང་ཧ་ཅང་མང་དུ་མཆིས། ལྷག་
པར་དུ་དུག་གསུམ་གྱི་ན་བུན་སྙིང་ལ་ཟུག་པའི་དེང་གི་ཚེ་ན་མོའོ་མགོ་
དང་མ་མགོ་བརྗེ་མཁན་ཡང་ཧ་ཅང་མི་ཉུང་ངོ་། ། དེ་ཡང་བྱ་ངན་
སྤྱོད་ངན་བརྗོད་པའི་གཏམ་དཔེའི་སྐོར།
ཀ གཡོ་སྒྱུ་ཅན་ལ་རྩིས་ཆེ། །
ཕྲ་མ་ཅན་ལ་འདང་ཆེ། །
མི་ངན་པ་དབང་ཐོབ་ན། །
རྩྭ་སྔོན་པོར་མེ་གཏོང་གི།
ལུག་མགོ་གཡར་ནས་བཤམས། །
ཁྱི་ཤ་སྐོག་ནས་བཙོང་། །
བཟང་བོ་མིང་ཅན་མ་རེད། །
ངན་པ་རྟགས་ཅན་རེད། །
— 161 -



ལེན་ཚན་བཅུ་བདུན་པ།
ཁ
ཡ་རབས་གྲལ་ལ་རྩོད། །
མ་རབས་ལྟོ་ལ་རྩོད། །
ཁ་ནས་འདོན་རྒྱུ་ཀུན་རིག།
ཁོག་ལ་སྒོམ་རྒྱུ་འབུལ་བ། །
སྐེ་འཁོར་གསུམ་ནང་ན་ལྷ། །
གཟན་ཤམ་ཐབས་འོག་ན་གདོན། །
སེམས་བསམ་པ་ནག་པོ་སོལ་རེད། །
ལས་སྤྱོད་པ་འདྲེ་ཡི་རྩོག་རེད། ། །
གོང་ལ་ངོ་དགའ་བྱེད། །
འོག་ལ་ཐུབ་ཚོད་བྱེད། །
རྣམ་སྲས་རྟ་བདག་བརྒྱད་ལ། །
ཞབས་འདྲེན་རྐང་ཐང་ག ཅིག། །
མི་ངན་པའི་ཁོག་པ་ཁྲག་གིས་བཀང་། །།
དུང་དཀར་པོའི་ཁོག་པ་འབུ་ཡིས་བཀང་། །
མགོར་རི་དར་བཙུགས་ནས་ཤྭ་གྲལ། །
འཕོངས་རྩམ་སྐྱ་སྐུས་ནས་དགོ་གྲལ། །
རང་སྐྱོན་ཐལ་མོས་བཀབ། །
མི་སྐྱོན་མཛུབ་མོས་འདུ། །
དགེ་རྒན་མེད་པའི་ཡོན་ཏན། །
– 162 –



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཕ་མ་མེད་པའི་སྐྱིད་པོ། །
མཛེ་བོ་མི་གྲལ་ལ་མི་ཚུད། །
བོང་བུ་རྟ་གྲལ་ལ་མི་ཚུད། །
ར་མ་ལུག་གྲལ་ལ་མི་ཚུད། །
འུག་པ་བྱ་གྲལ་ལ་མི་ཚུད། །
རང་ལ་བལྟས་ན་ལྷ། །།
གཞན་ལ་བལྟས་ན་འདྲེ། །
ཉིན་མོ་ལྷ་ལས་སྒམ། ། །
མཚན་མོ་འདྲེ་ལས་འཚུབ། །
ཉི་མ་ལ་རྒྱབ་གཏད། །
རང་ཡུལ་ལ་ངོ་ལོག།
སྤྱང་ཀི་ལ་དཀར་ནག་མེད། །
རྐུན་མ་ལ་ཕྱི་ནང་མེད། །
ལྕི་བ གསེར་ལ་མི་འགྱུར། །
ཆུ་ནག་སྣུམ་ལ་མི་འགྱུར། །
ལྷ་མགོ་མཐོ་དུས་ལྷ་ལ་མཆོད། །
འདྲེ་མགོ་མཐོ་དུས་འདྲེ་ལ་མཆོད། །
མདུན་ནས་ལྷ་གསོལ་གསོལ། །
རྒྱབ་ནས་འདྲེ་རྡུང་རྡུང༌། །
ཀ
- 163 -



ལེན་ཚན་བཅུ་བདུན་པ།
རྔ་ཁོག་འདྲ་བའི་ངོ་གཉིས། །
དུག་སྤྲུལ་འདྲ་བའི་ལྕེ་གཉིས། །
ར་མ་བྲག་ལ་བུད་ན། ། །
སེང་གེའི་ཉམས་འགྱུར་སྟོན། །
སྨྲ་མཁས་ནེ་ཙོ་གཟེབ་ཏུ་འཛུལ། །
འདབས་ཆགས་ལྐུག་པ་མངོན་ལ་བུད། །
ཁྲ་ཁྲ་རིག་རིག་ཀྱིས་མིག་བསླུས། །
ཞིམ་པོ་མངར་མོ་ཡིས་ཁ་དྲངས། །
ཁང་ར་ནང་ནས་རྟ་བརྐུས། །
ཁ་ཚིག་བར་ནས་བློ་བརྐུས། །
ནང་གི་བདུད་རྩི་ཕྱི་ལ་ཕུད། །
ཕྱིའི་ཆུ་རྐ་ནང་ལ་འདྲེན། །
གྲོགས་པོས་བསླུ་ན་དགོད་བཞིན་བསླུ། །
ཁྲམ་པས་བསླུ་ན་ངུ་བཞིན་བསླུ། །
ཕོ་རབས་གཏམ་གྱིས་བསླུ། །
པོ་འབྲིང་རྒྱུ་ཡིས་བསླུ། །
པོ་ཐ་ཟས་ཀྱིས་བསླུ། །
པོ་རབས་རྩོད་དེ་སྡེ་དོན། །
ཕོ་འབྲིང་རྩོད་དེ་རང་དོན། །
—— 16 }
--



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཕོ་ཐའི་རྩོད་དེ་ཁ་ཕོར། ། །
ཡ་རབས་ལས་ལ་བརྩོན། །
མ་རབས་ཟས་ལ་བརྩོན། །
རྩ་ཉིན་ནས་བཟས། །
ལྕི་བ་སྲིབ་དུ་བཏང༌། །
རང་རྒྱུ་ལ་དཔེར་བླངས་ནས། །
གཞན་རྒྱུ་ལ་མདའ་མ་འཕེན། །
རང་རྒྱུ་ལ་སེར་སྣ། །
གཞན་རྒྱུ་ལ་ཧམ་སེམས། །
ནང་བཤིག་གི་སྟ་རེ། །
ཕྱི་བཤིག་གི་སྟེའུ། །
ཆང་ལ་དགའ་ནས་གཅིན་ཤོར། །
གྱོད་ལ་དགའ་ནས་སྲོག་ཤོར། །
ཟས་དགའ་འཐུང་སྐྱིད། །
གཟུ་དགའ་བར་སྐྱིད། །
མི་ཡིས་བྱིན་ན་མི་ལེན། །
འཇོག་སའི་སྣོད་ནས་མི་བསྐྱུར། །
དྲིན་ཅན་མར་གྱི་མི་ལ། །
ཉི་མའི་ལག་ཡོག་མ་འཇོག།
-- 165



ལེན་ཚན་བཅུ་བདུན་པ།
ཁ་
རྣམ་སྲས་ཀྱི་བང་མཛོད་ལ། །
ཡི་དྭགས་ཀྱི་དཀོན་གཉེར། །
ལྷ་མདུན་དུ་བཞག་ནས། །
ཕྱག་རྒྱབ་ལ་འཚལ། ། །
ཝ་མོ་གཡོ་སྒྱུ་ཆེ་ཡང་། །
རྔོན་པའི་རྙི་ལས་མི་ཐར། །
ཝ་མོ་ཅི་འདྲ་སྦས་ཀྱང་། །
རྔ་མ་སྐུང་ས་མི་འགྲོ།
རྐུན་མ་ནང་ལ་བསྡུས། །
སྒོ་ལྕགས་ཕྱི་ལ་བརྒྱབ། །
ཆུ་བོ་ཆུང་ཆུང་སྐད་སྒྲ་ཆེ། །
ཡོན་ཏན་ཆུང་ཆུང་ང་རྒྱལ་ཆེ། །
གྲལ་མགོར་བཞག་ན་འཇོན་ཐང་མེད། །
གྲལ་མཇུག་བཞག་ན་ནུས་བ་མེད། །
རྣམ་དོགས་ཅན་གྱི་མིག་ལམ་ན། །
ནམ་ཡང་གདོན་འདྲེའི་གཟུགས་བརྙན་འཆར། །
ཉིན་མོའི་མི། །
མཚན་མོའི་འདྲེ། །
— 166 ཁ་



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ལེ་ཚན་བཅོ་བརྒྱད་པ།
འཛམ་གླིང་ཡང་རྩེའི་ཐུན་མོང་མ་ཡིན་པའི་རང་བྱུང་ཁོར་ཡུག་
གི་ཁྲོད་ནས་འཚར་ལོངས་བྱུང་བའི་མཐོ་སྒང་གི་མི་རིགས་འདིའི་
འཇིག་རྟེན་ན་འཚོ་བའི་སེམས་ཅན་མཐའ་དག་ལ་འདྲ་མཉམ་དུ་བལྟ་
ཞིང་། དེ་དག་གི་འཚོ་བའི་གོམས་གཤིས་དང་རྩལ་ནུས་སོགས་ལ་
རྒྱུས་ལོན་དང་སློབ་སྦྱོང་བྱས་ཏེ། བྱམས་སྙིང་རྗེའི་འོད་སྟོང་འཕྲོ་
བའི་བདེ་བ་ཆེན་པོའི་ཤེས་རབ་རྙེད་ཅིང་། སྐད་ཆའི་སྒྱུ་རྩལ་གྱི་ཆ་
ནས་ཡང་གཞན་གྱིས་བསྒྲུན་དུ་མེད་པའི་མཐོ་ཚད་ལ་སླེབས་འདུག
དེ་ཡང་མཚར་གཏམ་བརྗོད་པའི་གཏམ་དཔེ་ལ།
ཀ འདོ་རིགས་རྟ་བོའི་རྨིག་སྣེ་ན། ། །
སྐྱི་བསེར་རླུང་གི་འཁོར་ལོ་ཡོད། །
མཁས་པ་རྒན་པོའི་ལྕེ་སྣེ་ན། ། །
གསལ་བྱེད་སྒྲོལ་མའི་གསུང་སྙན་ཡོད། །
ཆོས་ཕུང་བརྒྱད་ཁྲི་བཞི་སྟོང་ཡོད། །
འདོན་ཤེས་ན་དུམ་པ་གཅིག་གིས་ཆོག།
གཏམ་བརྒྱ་བཤད་སྟོང་བཤད་ཅི་བཤད་ཀྱང་། །
- 167 -



ལེ་ཚན་བཅོ་བརྒྱད་པ།
ཁ
བཤད་ཤེས་ན་བདེན་ཚིག་གཅིག་གི་དོན། །
བྲེ་སེར་འབྲོང་གི་རྭ་རྩེ་ན་མ་བརྡུང་སྤུ་གྲི་ངར་མ་ཡོད། །
དམར་ཡག་སྟག་གི་ཐོད་པ་ན་མ་བྲིས་རྒྱལ་བོའི་ཐམ་ཀ་
ཡོད། །
ཀ་ཁའི་སྒྲིག་པའི་ཆོས། །
གཏམ་གྱི་སྒྲིག་པའི་ཁྲིམས། །
དམ་པའི་ཆོས་ལ་གསོག་འཇོག།
དགེ་སྤྱོར་དད་པ་ཆད་ཁ། ། །
དགོས་པ་དམ་པའི་ལྷ་ཆོས། །
མི་དགོས་འཇིག་རྟེན་བག་མ། །
འབྲོང་བྲེ་སེར་རྭ་རྩེ་མདུང་ལས་རྣོ། །
རྐྱང་ཁ་དཀར་བང་ཁ་རླུང་ལས་མྱུར། །
མི་མཁས་པའི་ཚིག་དོན་མཚོ་ལས་ཟབ། །
རི་བོང་མགོ་ན་རྭ། །
བྱ་ཕོའི་ཁ་ན་མཆེ། །
སྐྱེ་འཆི་མི་མངོན་སངས་རྒྱས། །
དྭངས་རྙིག་མི་ཤེས་འོ་མ། །
གངས་དཀར་སེམས་ཀྱི་དཔྱད་སྲོལ། །
ཁྲ་ཆུང་མིག་གིས་ལྟ་སྲོལ། །
- 168 མ



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཀླུ་རྒྱལ་གཙུག་ན་ནོར་བུ། །
བདེ་འབྱུང་གཙུག་ན་ཟླ་བ། །
རྨ་བྱའི་གཙུག་ན་དུག་སེལ། །
ཚེ་ཕྱི་མའི་ཤམ་ཐབས་དམར་བོ་རེད། །
རྒྱ་རྒན་པོའི་གཏམ་སྟེ་ཁྲིམས་ལུགས་རེད། །
བཙན་གྱི་ལ་རྒྱུད་རིང་མོ། །
མི་ཡུལ་སྲིན་པོ་ཤ་གཟན། །
བྱ་མ་བྱེའུ་ལ་གཤོག་བཞི། །
ཐེམ་དྲུག་ཤྭ་ལ་རྭ་བཅུ། །
སྐྱི་བསེར་རླུང་ལ་གཤོག་པ་མེད། །
གཙང་པོའི་ཆུ་ལ་སྡེར་མོ་མེད། །
ས་བྱང་ལམ་སྐྱ་མོ་བསྐོར་དགུ།
ཧོར་ཡ་ཟའི་དཔོན་ལ་མདའ་དགུ།
དབུས་བླ་མ་ཉི་ཟླ་རང་གསལ། །
ཆོས་ཀུན་རིག་རང་བྱུང་ཐོགས་མེད། །
ཞལ་ངོ་སྤྲིན་ནག་འཁྲིགས་འཁྲིགས། །
སྤྱན་མིག་གློག་དམར་འཁྱུག་འཁྱུག།
སུམ་ཅུ་རྩ་གསུམ་ ལྷ་ཡུལ་ན་ ཉི་མ་སེར་པོ་དགོས་དོན་
མེད། །
ཁ
- 169
ས་



ལེ་ཚན་བཅོ་བརྒྱད་པ།
ཀླུ་དབང་རྒྱལ་བོའི་མཛོད་ཁང་ལ་ཡིད་བཞིན་ནོར་བུ་
དགོས་དོན་མེད། །
སྟོང་གསུམ་ཡངས་རུང་གནམ་མཁས་ཁེབས། །
རྒྱ་མཚོ་ཆེ་རུང་འཁྱག་གིས་བསྡམས། །
དམར་ཡག་སྟག་གི་སྡེར་ཁ་ན། །
རྣོན་པོ་མཚོན་གྱི་ཟུར་ཁ་ཡོད། །
དཔོན་རྒྱལ་པོས་ཁྲིམས་ཀྱིས་མ་བསྡུས་ན། །
མི་མགོ་ནག་སྲིན་པོ་ཤ་གཟན་རེད། །
ཕྱི་དམྱལ་བའི་སྐྱབས་གནས་བླ་མ་རེད། །
ཆོས་ཟབ་མོའི་སྙིང་བོ་སྟོང་ཉིད་རེད། །
ཚེ་འདི་ཕྱིའི་བླ་མ་དམ་ཆོས་རེད། །
གཏམ་བདེན་མིན་རྩ་བ་ལས་འབྲས་རེད། །
ལྷ་གནས་སུམ་ཅུར་འགྲོ་འདོད་ན། །
འཇིག་རྟེན་འཁོར་བ་བློས་གཏོང་དགོས། །
གསེར་གྱི་ཉི་མའི་དྲོ། །
དུང་གི་ཟླ་བའི་འོད། །
གནམ་ལྕགས་ཐོག་གི་བཙན། །
གློག་དམར་ཞགས་པའི་མྱུར། །
གཡུ་འབྲུག་སྔོན་མོའི་གཡུ་སྒོང༌། །
ཀ
-- 170 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
གངས་སེང་དཀར་མོའི་དུང་སྒོང་། །
གནམ་ས་ཁ་ཐག་རིང་ཡང་། །
ཆར་བ་འབབ་ཐག་ཉེ། །
རྒྱ་བོད་ཁ་ཐག་རིང་ཡང་། །
དམ་པའི་ཆོས་ཐག་ཉེ། །
མང་ཇ་མ་རེད་ཉུང་ཇ་རེད། །
རྒྱ་ནག་རྒྱལ་བོའི་གསོལ་ཇ་རེད། ། །
ཆོས་མདོ་སྔགས་སྔ་བ་སྐྱབས་འགྲོ་ཡིན། །
ཆོས་སྐྱབས་འགྲོ་མེད་ན་མི་རྟག་ཟེར། །
གཏམ་གྱི་སྔ་བ་ལོ་རྒྱུས་ཡིན། ། །
གཏམ་ལོ་རྒྱུས་མེད་ན་རྫུན་མ་ཡིན། །
གནམ་གྱི་མཐོ་རིམ། །
ས་ཡི་འ ཐུག་རིམ། །
ཆོས་ཀྱི་ཟབ་རིམ། ། །
རྒྱ་མཚོའི་གཏིང་རིམ། །
རླུང་གཤོག་པ་མེད་པའི་བྱ། །
གློག་འབྲུག་སྒྲ་མེད་པའི་ཐོག།
དམ་པའི་ཆོས་ཀྱི་ཕན་ཡོན་གྱིས། །
སྡུག་ཅན་དམྱལ་བའི་ཡུལ་ནས་འདྲེན། །
ག
ག 171
-



ལེ་ཚན་བཅོ་བརྒྱད་པ།
ལས་འབྲེལ་ཚིག་གི་བདེན་དོན་གྱིས། །
ཉེས་ཅན་ཁྲིམས་ཀྱི་སྒོ་ལས་ཐར། །
བཙན་གྱི་ཡ་བ་སྐྱ་བདུན། །
སྲིན་པོ་རག་ཤ་མགོ་དགུ། །
ཨ་ཆུང་མཁས་བ་ལྕེ་དགུ། །
བདག་འཛིན་སྤངས་པའི་ཕ་རོལ་ན། །
སྦྱིན་པ་བྱ་བ་ལོག་ན་མེད། །
གཡོ་སྒྱུ་སྤངས་པའི་ཕ་རོལ་ན། །
ཚུལ་ཁྲིམས་བྱ་བ་ལོག་ན་མེད། །
ཁོང་ཁྲོ་སྤངས་བའི་ཕ་རོལ་ན། །
བཟོད་པ་བྱ་བ་ལོག་ན་མེད། །
ཉམས་ལེན་སྒོམ་པའི་ཕ་རོལ་ན། །
བརྩོན་འགྲུས་བྱ་བ་ལོག་ན་མེད། །
རྣམ་གཡེང་སྤུངས་པའི་ཕ་རོལ་ན། །
བསམ་གཏན་བྱ་བ་ལོག་ན་མེད། །
གནས་ལུགས་རྟོགས་པའི་ཕ་རོལ་ན། །
ཤེས་རབ་བྱ་བ་ལོག་ན་མེད། །
གཡུ་འབྲུག་སྔོན་མོའི་ངར་སྐད་དེ། །
ཞིང་བ་རྒན་པོའི་སེམས་དཀྲུག་རེད། །
ཀ
- 172 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཁ
སྔགས་རྒན་ཀླད་རྒྱ་སྤར་བྱེད་རེད། །
ཁམས་མི་རྟག་འཇིག་རྟེན་ཞིང་ཁམས་ན། །
ལྷ་རྣམ་དག་སངས་རྒྱས་འཁྲུངས་ས་རེད། །
བུ་དད་པ་ཅན་ལ་དངོས་གྲུབ་རྙེད། །
ལུས་མི་རྟག་སྒྱུ་མའི་གྲོང་ཁྱེར་འདི། །
སེམས་རྣམ་དག་རིག་པའི་གནས་ས་རེད། །
སྒོམ་ཤེས་ན་དོན་གྱི་ལྷ་མོ་མཐོང་། །
མིས་མི་བཀུར་ན་རྒྱལ་བོ་དང་བློན་པོ། །
ཤིང་གིས་ཤིང་བཀུར་ན་ལྷ་ཁང་དང་གསེར་ཁང་། །
ཚིག་གིས་ཚིག་བཀུར་ན་ཆོས་ཁྲི མས་དང་རྩ་ཁྲིམས། །
གྲུབ་ཐོབ་བརྒྱད་པོ་རྒྱ་མཚོར་བརྒལ། །
རང་རང་སོ་སོའི་རྫུ་འཕྲུལ་སྟོན། །
ཐོས་པ་བརྒྱ་ལས་མཐོང་བ་གཅིག།
འབུ་སྲིན་རྐང་བརྒྱ་ལག་བརྒྱ། །
ཤི་ཡང་རེངས་པོར་མི་འགྱུར། །
མི་འདྲིས་ན་སྐྱོན་མཐོང་། །
ཟོག་འདྲིས་ན་དྲི་ཞིམ། །
མི་གཉིས་བར་གྱི་རྫ་བཅག།
བློ་གཉིས་བར་གྱི་དོན་འཕྱུག།
ཁ 173 ——



ལེ་ཚན་བཅོ་བརྒྱད་པ།
ར་མདའ་བཙན་པོ་བསམ་ན། །
རྟ་རྒན་ཆད་ནོ་མི་ཤེས། །
རྒྱ་མཚོའི་གླིང་དུ་མ་ཕྱིན་ན། །
ཡིད་བཞིན་ནོར་བུ་གང་ལ་རྙེད། །
སྡིག་པ་ཆུ་ཡིས་མི་དག།
སྡུག་བསྔལ་ཕྱག་གིས་མི་སེལ། །
འཆི་ཐེངས་རེ་ལ་སྐྱེ་ཐེངས་རེ། །
སྐྱེ་ཐེངས་རེ་ལ་ཕ་མ་རེ། །
འགྲོ་ཀུན་ཕ་མར་མ་གྱུར་མེད། །
ལས་ངན་མ་བསགས་སྡུག་མི་མྱོང་། །
དགེ་བ་མ་བྱས་བདེ་མི་མྱོང་། །
རང་སེམས་ལ་དོགས་པ་མེད་ན། །
གཤིན་རྗེ་ལ་འཇིགས་པ་མེད། །
བྱ་ངང་བ་སེར་བོ་མཚོ་ནས་གྲགས་ན། །
ཕ་བླ་མས་ཉོན་དང་ཆོས་སྐད་རེད། །
བྱ་ཕོ་རོག་ནག་པོ་དགུང་ནས་གྲགས་ན། །
སྟག་ཤ་རས་ཉོན་དང་དཔའ་སྐད་རེད། །
བྱ་ཁུ་བྱུག་སྔོན་མོ་ནགས་ནས་གྲགས་ན། །
མ་བུ་མོས་ཉོན་དང་གནས་སྐད་རེད། །
ཁ
- 174 -



ཨ་མདོའི་གཏམ་དཔེ་མཁས་པའི་མགྲིན་རྒྱུན་བཞུགས་སོ།
གཏམ་མགོ་དབུས་ལ་ཐུག་ལེ། །
གཏམ་དོན་ཆོས་ལ་ཐུག་ལེ། །
གཏམ་རྔ་ཁྲིམས་ལ་མཐུན་ལེ། །
ཤེས་རབ་རལ་གྲིས་བཅད་ན་རྨ་མེད། །
དམར་ཆུང་གཏོར་མས་བསད་ན་སྟོང་མེད། །
དཔོན་ཆེན་པོའི་ཁ་བཟང་དོན་མེད། །
ནམ་རིང་པོའི་རྨི་ལམ་སྟོང་བ། །
མི་མ་ཤི་ན་བློ་མི་ཟད། ། །
བྱ་མ་ཤི་ན་ཚང་མི་འཐོར། །
མཛེས་པའི་མེ་ཏོག་ཐང་ནས་བཞད་ན། །
དྲི་ཞིམ་བར་སྣང་ཁམས་ལ་འཐུལ། །
རང་ལ་མི་ཕན་གཞན་ལ་གནོད། །
འདྲེ་ཡི་ཕོར་ཆག་ནང་དུ་ལྷུང༌། །
ཕོ་རབ་གཏམ་གྱིས་བསླུ། །
ཕོ་འབྲིང་རྒྱུ་ཡིས་བསླུ། ། །
ཕོ་ཐ་ཟས་ཀྱིས་བསླུ། །
མདའ་ཡེ་མ་དྲང་ས། །
གཞུ་ཡི་མ་འཁྱོག་ས། །
ཕོ་རབས་གཏམ་སྟེ་མཁོ་དུས་བཤད། །
175 ་



ལེ་ཚན་བཅོ་བརྒྱད་པ།
ཕོ་འབྲིང་གཏམ་སྟེ་འདྲི་དུས་བཤད། །
ཕོ་མཐའི་གཏམ་སྟེ་ལྐོག་ནས་བཤད། །
ཟས་དགའ་འཐུང་སྐྱིད། །
གཟུ་དགའ་བར་སྐྱིད། ། །
སོ་མེད་ཀྱི་ཟ་ལུགས་ངན། ། །
མིག་མེད་ཀྱི་ལྟ་ལུགས་ངན། ། །
ཕྱི་ཆགས་པའི་འཇིག་རྟེན་འདོམ་ལ་འཇལ། །
ནང་སྲིད་པའི་སེམས་ཅན་འཕྲེང་ལ་བརྩི། ། །
ནང་འབྱུང་བ་ངེས་དོན་གཏན་ལ་འབེབས། །
ཕྱི་སྣོད་ཀྱི་འཇིག་རྟེན་མར་ལ་ཆགས། །
ནང་བཅུད་ཀྱི་སེམས་ཅན་ཡར་ལ་འཁྲུངས། །
ཉི་མ་ནུབ་ཁར་དྲོ། །
མི་ཚེ་རྒས་ཁར་སྐྱིད། །
– 176 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ལེ་ཚན་བཅུ་དགུ་བ།
བོད་ཀྱི་སྟོན་བཤད་ལ་ཨ་མདོ་ཡུལ་གཅིག་པུར་ཡང་བགྲང་གིས་
མི་ལོངས་པ་ཡོད་པ་ལས། འདིར་དཔེ་མཚོན་ཙམ་དུ་ཨ་མདོ་རོང་
ཁུལ་ན་དར་ཆེ་བའི་གཏམ་བཤད་ཅིག་དཔེར་བཀོད་ན་འདི་ལྟར།
ཡ། དེ་རིང་གི་ཉི་མ་བཟང་བོ།
སྐར་མ་བཟང་བོ།
བཀྲ་ཤིས་པའི་ཉི་མ།
དོན་འགྲུབ་པའི་ཉི་མ།
ཕུན་སུམ་ཚོགས་པའི་ཉི་མ།
འགྲོ་ལ་བདེ་སྐྱིད་ལྡན་པའི་ཉི་མ།
ཞིང་ལ་ལོ་ལེགས་སྨིན་པའི་ཉི་མ།
ཕྱུགས་ལ་ཤ་ཤེད་རྒྱས་པའི་ཉི་མ།
ཆོས་དཀར་པོའི་བསྟན་པ་དར་བའི་ཉི་མ།
ཕྱི་ཁྲོམ་པ་གྲལ་ལ་ཚོགས་པའི་ཉི་མ།
སྟག་ཤ་རས་གོས་ཚར་ངོམ་པའི་ཉི་མ།
ཡས 177
—



ལེ་ཚན་བཅུ་དགུ་བ།
སྨན་བུ་མོས་རྒྱུན་ཆ་འདོགས་པའི་ཉི་མ།
ཉི་ཤར་གྱི་རྩེ་མོ།
རྟེན་འབྲེལ་གྱི་འགོ་མ་འདི་ལ།།
ཡ། ངའི་ལག་གི་དཀར་ཡོལ་འབྲུག་རིས་འདི།
ཁ་ན་འཁོར་ལོ་རྩིབ་བརྒྱད་ཚང་ཡོད། །
སྐེད་ན་བཀྲ་ཤིས་རྟགས་བརྒྱུད་ཚང་ཡོད།
ཞབས་ན་པད་མ་འདབ་བརྒྱད་ཚང་ཡོད། །
ནང་གི་བདུད་རྩི་བསིལ་མ་འདི་ཚོ།
ལོ་ལ་བསྙལ་བའི་ལོ་ཆང་ཁམ་པ། །
ཟླ་ལ་བསྙལ་བའི་ཟླ་ཆང་བསིལ་མ།
ཞག་ལ་བསྙལ་བའི་ཞག་ཆང་གསར་བ་ཡིན་པས།
ཡ། ད་ངས་བདུད་རྩི་བསིལ་མའི་མཆོད་ཅིག་འཕེན་ཟེར་རྒྱུ།
ད་ངས་དང་པོའི་མཆོད་འདི་དགུང་ལ་མཆོད།
དགུང་སྔོན་པོ་འཁོར་ལོ་རྩིབ་བརྒྱད་མཆོད།
དགུང་ཨ་སྔོན་ཡངས་པའི་དབྱིངས་རིམ་མཆོད།
དགུང་ཨ་སྔོན་འདི་ལ་མ་མཆོད་ན།
གན་ཉི་ཟླ་ཡི་འཆར་ས་རེད།
སྐར་ཚོགས་ཀྱི་བཀྲམ་ས་རེད།
- 178 -



ཡ།
ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
སྤྲིན་དཀར་གྱི་འཁྲིགས་ས་རེད།
གློག་དམར་གྱི་འཁྱུག་ས་རེད།
འབྲུག་ཆུང་གི་གྲགས་ས་རེད།
འཇའ་ཚོན་གྱི་ཤར་ས་རེད།
སྦྲང་ཆར་གྱི་འབབ་ས་རེད།
བྱ་ཆེན་གྱི་ལྡིང་ས་རེད། །
བྱིས་ཆུང་གི་རྩེད་ས་རེད་ཟེར་རྒྱུ་ཅན་ཞིག་རེད།
ད་དེའི་འཕྲོ་མའི་མཆོད་འདི་ས་དོག་མོ་ལ་མཆོད། །
ས་དོག་མོ་ཡིད་བཞིན་ནོར་བུར་མཆོད།
ས་དོག་མོ་འདིར་མ་མཆོད་མ་བཀུར་ན།
མགོ་ནག་གི་རྟེན་ས་རེད།
འབྲུ་རིགས་ཀྱི་སྨིན་ས་རེད། །
རྩི་ཏོག་གི་སྐྱེ་ས་རེད། །
མེ་ཏོག་གི་འགད་ས་རེད།
ནོར་ལུག་གི་འཕེལ་ས་རེད།
འབྲི་མཛོ་མོས་ར་རྩེད་བྱེད་ས་རེད།
རྟ་མགྱོགས་པའི་བང་རྩལ་ངོམ་ས་རེད།
ཆུ་ཆེན་གྱི་བཞུར་ས་རེད།
-- 179 -



ལེ་ཚན་བཅུ་དགུ་བ།
ཡ།
རྒྱ་མཚོ་ཡི་འཁྱིལ་ས་རེད་ཟེར་རྒྱུ།
ད་དེའི་འཕྲོ་མའི་མཆོད་འདི་ལྷ་ལ་མཆོད།
ལྷ་ཡི་རྒྱལ་པོ་ལྷ་ཆེན་ཚངས་པ་མཆོད། །
དེའི་འཕྲོ་མའི་མཆོད་འདི་གཉན་ལ་མཆོད།
གཉན་གྱི་རྒྱལ་པོ་ཨ་མྱེ་རྨ་ཆེན་མཆོད། །
དེའི་འཕྲོ་མའི་མཆོད་འདི་ཀླུ་ལ་མཆོད། །
ཀླུ་ཡི་རྒྱལ་པོ་གཙུག་ན་རིན་ཆེན་མཆོད། །
དེའི་འཕྲོ་མའི་མཆོད་འདི་ཕོ་ལྷ་མཆོད།
ཕོ་ལྷའི་མགོན་པོ་ལེགས་ལྡན་མཆོད། །
དེའི་འཕྲོ་མའི་མཆོད་འདི་མོ་ལྷ་མཆོད།
མོ་ལྷའི་ཐབ་ལྷ་སྲུང་མ་མཆོད་ཟེར་རྒྱུ་ཅན་ཞིག་རེད།
ད་དེའི་འཕྲོ་མའི་མཆོད་འདི་དཔོན་ལ་མཆོད།
དཔོན་ལ་མཆོད་ཅིག་མ་འཕངས་ན།།
སེམས་ཅན་སྐྱོང་གི་དཔོན་པོ་རེད།
མགོ་ནག་སྐྱིད་ཀྱི་གཞི་མ་རེད།
བཙན་པོ་གཉའ་ཡི་གནོན་ནོ་རེད།
གཉོམ་ཆུང་འདབ་ཀྱི་སྐྱོབས་ནོ་རེད།
ད་དེའི་འཕྲོ་མའི་མཆོད་འདི་ཕ་མ་མཆོད།
ཡ།
ཡ།
-- 180 —-



ཨ་མདོའི་གཏམ་དཔེ་མཁས་པའི་མགྲིན་རྒྱུན་བཞུགས་སོ།
ཡ།
ཕ་མའི་དྲིན་གྱིས་སྐྱོང་བ་མཆོད། །
དྲིན་ཕ་མ་སྔོན་ལ་མ་མཆོད་ན།
གན་ཟླ་དགུ་ཞག་བཅུར་ཁོག་ལ་ཁུར།
ལོ་གསུམ་ལོ་བཞི་རྒྱབ་ཀྱིས་གསོས།
ལོ་ལྔ་ལོ་དྲུག་མིག་གིས་འཚོས།
ཟས་ཀྱི་གང་ཞིམ་སྟེར་ནི་རེད།
གོས་ཀྱི་གང་ཡག་གོན་ནི་རེད།
མི་ཚེ་གང་བོར་སེམས་ཀྱིས་བསྐྱངས།
ད་དེ་རིང་ཚོགས་པའི་ཁྲོམ་ལ་འཇིགས་ཆེ་ཀི
ང་བཤད་མཁན་བྱི་ལུ་སྙིང་ཆུང་གི་
ང་སྐྱེས་སྟོབས་ཀྱི་ཤེས་རབ་མེད་ཀི
སྦྱངས་སྟོབས་ཀྱི་ཡོན་ཏན་མེད་ཀི
མཐོང་རྒྱ་དར་སྐུད་ལས་ཕྲ་ཀི
སེམས་རྒྱ་ཨ་ལོང་ལས་དོག་གི་
སྤོབས་པ་ཡུངས་དཀར་ལས་ཆུང་གི
དང་པོ་བྲིས་པའི་ཡིག་གེ་མེད་ཀྱི་
བར་དུ་འདོན་པའི་བྱང་ཆ་མེད་ཀི
མཐའ་མ་བཤད་པའི་ཁ་ལྕེ་མེད་ཀི
-- 181 -



ལེ་ཚན་བཅུ་དགུ་བ།
གངས་དཀར་སེམས་ལ་འཆར་དཀའ་ཀི
ཁའི་དུང་སོའི་བར་ནས་འདྲིས་དཀའ་ཀི
ལྕེ་དར་མའི་མདུད་པ་ཁྲོལ་དཀའ་ཀི་ཟེར་རྒྱུ་ཅན་ཞིག་
རེད།
ཡ། ད་སྐྱེས་ཕོ་རབས་ཤིག་གིས་གཏམ་བཤད་ན།
བྱ་རྒོད་པོས་གནམ་འཕངས་གཅོད་འདྲ།
གན་འཕུར་གིན་འཕུར་གིན་ཇེ་མཐོ་ཡིན་རུང་
སྤུ་གྲི་རླུང་ལ་མི་ཐུག་གི་ཡིད་གཟོད་ཡོད་ཀི
ད་སྐྱེས་ཕོ་འབྲིང་ཞིག་གི་གཏམ་ཞིག་བཤད་ན།
བྱ་གླག་མོ་བྲག་ལ་གཞོལ་འདྲ།།
གན་གཞོལ་ཞིན་གཞོལ་གིན་ཇེ་དམའ་ཡིན་རུང་
གཤོག་སྣེ་བྲག་ལ་མི་རྒྱགས་པའི་ཡིད་གཟོད་ཡོད་ཀི
ད་མི་ཆུང་ང་འདྲ་བས་གཏམ་ཞིག་བཤད་ན།
བྱ་ཕུག་རོན་སྔོན་མོས་སྒུམ་འབྲུ་འཐུ་འདྲ།
འཁོར་འཁོར་རེ་ཅིག་འབབ་དགོས་ཀི
གཟུར་གཟུར་རེ་ཅིག་ལྟ་དགོས་ཀི
སྒུར་སྒུར་རེ་ཅིག་འཐུ་དགོས་ཀི་ར།
ཡང་མིད་དོག་མི་གཅོད་པའི་ཡིད་གཟོད་ང་ར་ཡོད་ཟེར་
– 182 -



ཡ།
ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
རྒྱུ་ཅན་ཞིག་རེད། །
ད་སྐྱེས་ཕོ་རབ་ཤིག་གི་གཏམ་ཉན་དུས།
གངས་དཀར་པོ་འདྲ་བའི་སེམས་ནས་མྱོང་གི
སྐྱེས་ཕོ་འབྲིང་ཞིག་གིས་གཏམ་ལ་ཉན་དུས།
དར་ལོང་རྣ་ཡིས་གཏད་ལེ་ཉན་གི
སྐྱེས་ཕོ་ངན་ཞིག་གིས་གཏམ་ལ་ཉན་དུས།
ཁ་སླ་ང་འདྲ་རེ་གདང་ནས་ཉན་གི
མིག་དཀར་ཡོལ་འདྲ་ རེ་ཅེར་རེ་ ཉན་གི་ཟེར་རྒྱུ་ཅན་་
ཞིག་རེད།
ལྷོ་རྒྱལ་འཛམ་བུ་གླིང་གི་ས་ཡི་ཆགས་རིམ་རེ་བཤད་ན།
ད་སྔོན་གྱི་བསྐལ་བ་དང་པོ་ལ།
བསྐལ་བ་མ་ཆགས་ཡར་སྔོན་ལ།
ས་མ་ཆགས་གོང་ལ་ཆུ་ཆགས་ཟེར།
ཆུ་ཡི་དཀྱིལ་འཁོར་དཀར་རོ་ཆགས་ཟེར།
རླུང་གི་རྡོ་རྗེ་རྒྱ་གྲམ་ཆགས་ཟེར།
མེ་ཡི་འབྱུང་བའི་ཚ་གྲང་ཆགས་ཟེར།
མ་ཧཱ་གསེར་གྱི་རུས་སྦལ་ཆགས་ཟེར།
རི་ཡི་རྒྱལ་བོ་རི་རབ་ཆགས་ཟེར།
ཡ།
- 183
ས་



ལེ་ཚན་བཅུ་དགུ་བ།
གླིང་བཞི་གླིང་ཕྲན་བརྒྱད་ཆགས་ཟེར།
ད་ཤར་ནས་ལུས་འཕགས་གླིང་ཆགས།
ལྷོ་རུ་འཛམ་བུ་གླིང་ཆགས། །
ནུབ་ནས་བ་གླང་སྤྱོད་ཆགས།
བྱང་ནས་སྒྲ་མི་སྙན་ཆགས།
གསེར་གྱི་རི་བདུན་ཆགས་ཟེར།
རོལ་བའི་མཚོ་བདུན་ཆགས་ཟེར།
སའི་ལྟེ་བ་རྒྱ་གར་རྡོ་རྗེ་གདན་ཆགས།
གནས་དམ་པ་བྱ་རྒོད་ཕུང་བོའི་རི་ཆགས།
རི་གངས་དཀར་གྱི་རྒྱལ་པོ་ཏི་སེ་ཆགས།
ཤར་ཕྱོགས་རྨ་རྒྱལ་སྦོམ་ར་ཆགས།
ནུབ་ཕྱོགས་ཚལ་བ་སྔོན་པོ་ཆགས།
བྱང་ཕྱོགས་ཚྭ་མཚོ་དཀར་མོ་ཆགས།
ལྷོ་ཕྱོགས་དཔལ་གྱི་རི་བོ་ཆགས།
ཤར་ཕྱོགས་རྒྱ་མཚོའི་འཛུམ་མདངས་ཆགས།
ནུབ་ཕྱོགས་དུང་གི་སྒོ་མོ་ཆགས།
གནམ་ལ་བེ་ཌཱུར་ཡའི་འོད་ཆགས།
ས་ལ་རྡོ་ཨ་མོ་ལུ་གུ་རྩི་ཆགས།
- 184 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
དེ་ནས་སྟོད་ལ་མངའ་རིས་བསྐོར་གསུམ་ཆགས།
བར་ལ་དབུས་གཙང་རུ་བཞི་ཆགས།
སྨད་ལ་མདོ་ཁམས་སྒང་དྲུག་ཆགས།
བོད་ཡུལ་ཁྲི་སྐོར་བཅུ་གསུམ་ཆགས།
རྒྱ་ནག་ཞིང་ས་བཅོ་བརྒྱད་ཆགས།
ལྷོ་རྒྱལ་འཛམ་བུ་གླིང་གི་སའི་ཆགས་རིམ་ཚོ་བཤད་ན་
གན་འདྲ་ཙམ་ཞིག་རེད་ཟེར་རྒྱུ།།
ད་ལྷོ་རྒྱལ་འཛམ་བུ་གླིང་གི་ས་པད་མ་འདབ་བརྒྱད་ཀྱི་
ལྟེ་བ།
བོད་གངས་ཅན་ལྗོངས་འདིའི་བསྟོད་པ་རེ་བཤད་ན།
སྟོད་ཀྱི་མངའ་རིས་བསྐོར་གསུམ་སྟེ། །
གངས་སེང་དཀར་མོ་གངས་ནས་འགྱིང་འདྲ།
བར་གྱི་དབུས་གཙང་རུ་བཞི་སྟེ།
གླང་ཆེན་རྒོད་པོ་ཕྲེང་ནས་འགྱིང་འདྲ།
སྨད་ཀྱི་མདོ་ཁམས་སྒང་དྲུག་སྟེ།
སྟག་དམར་ཡག་ལུས་ལ་འཛུམ་དྲུག་རྒྱས་འདྲ།
གནས་མཆོག་རི་བོ་པོ་ཏ་ལ།
སྤྲིན་དཀར་བོ་བ་གམ་དགུང་ནས་ཤར་འདྲ། །
— 185 -



ལེ་ཚན་བཅུ་དགུ་བ།
རི་བོ་གངས་དཀར་ཏེ་སེ་སྟེ།
དགུང་ཨ་སྔོན་ཤེལ་གྱི་ཀ་བ་བཙུགས་འདྲ།
རི་གངས་དཀར་ཕྱག་ལས་རྣམ་རྒྱལ་ཏེ།
དར་དཀར་གྱི་རྒྱལ་མཚན་རླུང་གིས་བསྐྱོད་འདྲ།
མོན་གྱི་ཇོ་མོ་ལྷ་རི་སྟེ།
ཤེལ་དཀར་གྱི་མཆོད་རྟེན་དགུང་ལ་སྙེག་འདྲ།
བྱང་གི་གཉན་ཆེན་ཐང་ལྷ་སྟེ། །
དུང་དཀར་གྱི་སེང་གེ་གནམ་ལ་མཆོངས་འདྲ།
ཤར་གྱི་རྨ་རྒྱལ་སྦོམ་ར་སྟེ།
རྗེ་རྒྱལ་བོ་གསེར་ཁྲིའི་སྟེང་ནས་འགྱིང་འདྲ།
མཚོ་མོ་ཁྲི་ཤོར་རྒྱལ་མོ་སྟེ།
དགུང་སྔོན་པོ་དོག་མོ་ས་ལ་ལྷུང་འདྲ།
མཚོ་སྔོན་མོ་མ་ཧ་དེ་ཝ་སྟེ།
གཡུ་མུ་ཏིག་བྱུ་རུའི་མཎྜལ་འབུལ་འདྲ།
ཆུ་རྨ་ཆུ་ཡན་ལག་བརྒྱད་ལྡན་ཏེ།
དགུང་གཡུ་འབྲུག་སྔོན་མོ་ཐང་ལ་བབས་འདྲ།
འབྲུ་ཆུ་སྔོན་མོ་གངས་ཆུ་སྟེ།
དགུང་ཨ་སྔོན་གྱི་དགུ་ཚུགས་གྱེན་ལ་རྒྱུག་འདྲ།
- 186 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཡ།
ཨ་སྔོན་དགུང་ནས་སྤྲིན་དཀར་འཁྲིགས་ན།
གཡུ་འབྲུག་སྔོན་མོ་སང་སང་གྲགས་ས། །
བར་སྣང་ཁམས་ནས་སྦྲང་ཆར་བབས་ན། །
ཁུ་བྱུག་སྔོན་མོས་གསུང་སྙན་སྒྲོག་ས།
དོག་མོ་ས་ནས་མེ་ཏོག་གད་ན།
འབྲུ་རིགས་སྣ་ལྔ་ལོ་ཏོག་སྨིན་ས་རེད་ཟེར་རྒྱུ།
ངས་སྲིད་པ་རྒན་པོའི་འགྲོ་རིམ་དང་གཉེན་གྱི་དར་ཚུལ་
རེ་བཤད་ན། །
ད་བསྐལ་བ་ཆགས་པའི་ཡར་སྔོན་ལ།
གནམ་ས་གཉིས་ཀ་གཉེན་སྒྲིག་ཟིག།
སྨིན་དྲུག་ཕྲ་མོ་བག་མར་བྱིན་ཟིག
ནམ་ལངས་སྐར་ཆེན་བག་རོགས་བྱས་ཟིག
ས་རུབ་བསེར་བུ་རྫོངས་བ་བྱིན་ཟིག
སྐར་ཚོགས་མང་པོ་མགྲོན་ལ་བོས་ཟིག
མགྲོན་པོ་ཟེར་དོན་དེ་ནས་དར་ཟིག་ཟེར་རྒྱུ་ཅན་ཟིག་
རེད། །
ལྷ་ཀླུ་གཉིས་ཀ་གཉེན་སྒྲིག་ཟིག
ལྷ་ཆེན་ཚངས་པ་དཀར་བོའི་སྲས་མོ་བག་མར་བྱིན་ཟིག །
ཡ།
—187 —



ལེ་ཚན་བཅུ་དགུ་བ།
ཀླུ་རྒྱལ་གཙུག་ན་རིན་ཆེན་མག་པ་བྱས་ཟིག
ཀླུ་ཡི་ཡིད་བཞིན་ནོར་བུ་ལྷ་ལ་ཕུལ་ཟིག
ལྷ་ཡི་དགོས་འདོད་ཆར་བ་ཀླུ་ལ་གནང་ཟིག
རྫོངས་བ་ཟེར་དོན་དེ་ནས་དར་ཟིག །
ཡ། བོད་རྒྱ་གཉིས་ཀ་གཉེན་སྒྲིག་ཟིག
རྒྱ་བཟའ་གོང་ཇོ་བག་མར་བྱིན་ཟིག
ལྕམ་སྲང་མང་པོ་བག་རོགས་བྱས་ཟིག
ཇོ་བོ་ཤཱཀྱ་མུ་ནེ་རྟེན་སྐལ་བྱིན་ཟིག
ཁ་རྗེ་གནམ་གྱིས་འཚོ་ཀི
མགོན་སྐྱབས་ལྷ་ཡིས་བྱེད་ཀི
བག་རོགས་ཟེར་དོན་དེ་ནས་དར་ཟིག་ཟེར་རྒྱུ་ཅན་ཞིག་
རེད།
ཡ། ད་གཉེན་གྱི་དར་ཚུལ་མདོར་བསྡུས་ཙམ་ཞིག་བཤད་ན་
གན་མོ་ཙམ་ཞིག་རེད་ཟེར་རྒྱུ།།
ཡ། སྐུ་རྒྱལ་བོད་ཀྱི་གཉེན་གྱི་བསུ་སྲོལ་རེ་བཤད་ན།
ད་གནས་ཚང་ཚང་གི་བསུ་སྲོལ་ཡག་གི།
དར་དཀར་བོ་དགུང་ལ་ཕྱར་ནས་བསུ་ཀི
མདའ་ལི་མ་སྒྲོ་གཤོག་སྟན་ནས་བསུ་ཀི
ཁ་188 -



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
ཆང་ཟིལ་མའི་མཆོད་ཁ་འཕང་ནས་བསུ་ཀི
ད་སྒོ་ལྷས་ཕྱི་ནང་གདན་དཀར་གཏིང་གི
གདན་དཀར་སྟེང་ལ་གདན་དམར་གཏིང་གི
ད་ཨ་ཞང་རྣམས་པ་རྟ་ལས་བབས་ནས།
སྐུ་རི་རྒྱལ་འདྲ་བའི་ཨ་ཞང་རྣམས་པ།
གྲལ་མགོ་བསྐོར་རེ་གདན་ལ་བཞུགས་ན།
ད་རྫ་མགོར་གངས་རི་ཆགས་འདྲ་རེད་ཟེར་རྒྱུ།
གནས་ཚང་ཚང་གི་འདྲེན་སྲོལ་ཡག་གི
ཤ་ཐུ་གཉིས་ཀྱི་རི་རབ་རྩིག་ཀི
སྟག་དམར་ཡག་ཡིན་རུང་མཆོང་དཀའ་ཀི
ཇ་ཆང་གཉིས་ཀྱི་མཚོ་མོ་འཁྱིལ་ཀི་
ཉ་གསེར་མིག་ཡིན་རུང་རྐྱལ་དཀའ་ཀི
ཟས་མངར་གསུམ་གྱི་བཅུད་ལྡན་ཀི
མདོག་སེར་གསུམ་གྱི་སྣ་ཚང་གི་
མུ་ཏིག་བསྟར་ལ་རྒྱུས་འདྲའི་སྒྲིག་ཡག་གི་
མེ་ཏོག་ཚལ་ལས་སྐྱེས་འདྲའི་འཇའ་མཚུངས་ཀི
ད་ཤེལ་དཀར་བཀྲ་ཤིས་འཁྱིལ་བའི་ནང་དུ།
རྒྱ་ཇ་མེ་ཏོག་ཡོང་འཛིན་བཏབས་ནས། །
– 189 -



ལེ་ཚན་བཅུ་དགུ་བ།
ཡ།
རབ་མཛེས་དཀར་ཡོལ་འབྲུག་མའི་ནང་དུ།
འབྲི་མར་སེར་བོའི་ཁ་རྒྱན་འཕངས་ནས།།
བྱང་ཚྭ་མངར་མོས་བྲོ་བ་སྐྱེད་ལེ། །
ལག་གཉིས་ཀྱིས་ཨ་ཞང་ཚང་ལ་འདྲེན་ཀི
ད་གནས་ཚང་ཚང་གི་འདྲེན་སྲོལ་ཡག་གི
ཨ་ཞང་རྣམས་པའི་བཞེས་སྲོལ་ཡག་གི་ཟེར་རྒྱུ།
ད་དེ་རིང་གཡུ་མདོག་སྔོན་མོའི་གནམ་གྱི་འོག་ན།
རིན་ཆེན་གསེར་གྱི་ས་གཞི་སྟེང་ན།
སྐྱིད་ཀྱི་ལྷ་ཁང་གྲུ་བཞིའི་ནང་ན། །
འོག་གི་གདན་ཆའི་ཐིག་ལེའི་སྟེང་ན།
བཀྲ་ཤིས་རྟགས་བརྒྱད་འདྲ་བའི་མགྲོན་ཚོགས་ཀི
འཇའ་ཚོན་སྣ་ལྔ་འདྲ་བའི་གར་འཁྲབ་ཀི
ཁུ་བྱུག་སྔོན་མོ་འདྲ་བའི་གླུ་ལེན་ཀི་
གྲལ་གཡས་ལ་བལྟས་ན་གཡས་ཡག་གི་
གྲལ་གཡས་གསེར་གཞུང་མར་ཁུའི་གང་འདྲ།
གྲལ་གཡོན་ལ་བལྟས་ན་གཡོན་ཡག་གི
གྲལ་གཡོན་གཡུ་ཡི་མཚོ་མོ་འཁྱིལ་འདྲ།།
གྲལ་གདོང་ལ་བལྟས་ན་གདོང་ཡག་གི
– 190 --



ཨ་མདོའི་གཏམ་དཔེ་མཁས་པའི་མགྲིན་རྒྱུན་བཞུགས་སོ།
ཡ།
གྲལ་གདོང་མེ་ཏོག་པད་མ་གད་འདྲ།།
གྲལ་མགོ་བསྐོར་རེ་རྒན་པ་བཞུགས་ན།
གངས་སེང་དཀར་མོ་གངས་ནས་འགྱིང་འདྲ།
གྲལ་སྐད་བསྐོར་ནས་ན་ཟླ་སྒྲིགས་ན། །
སྟག་དམར་ཡག་རྒྱ་རྫོང་ནགས་ནས་འགྱིང་འདྲ།
གྲལ་རྔ་བསྐོར་རེ་མ་སྲི་ཚོགས་ན།
རྨ་བྱ་སྔོན་མོས་སྒྲོ་གུར་ཕུབ་འདྲ་རེད་ཟེར་རྒྱུ།
ད་ཨ་ཞང་ཚང་གི་མག་པ་ལ་སྐེད་རགས་བཅིངས་སྲོལ་རེ་
བཤད་ན།
ད་དགུང་གི་ཉི་མ་འདྲ་བའི་ཨ་ཞང་གིས།
བུ་སྐར་ཆེན་འདྲ་བའི་མག་པ་ལ། །
འཇའ་དར་ཚོན་འདྲ་བའི་སྐེད་རགས་བཅིངས་ཀི
དགུང་ཨ་སྔོན་འདྲ་བའི་ཨ་ཞང་ཚང་གིས།
འབྲུག་ཕོ་ཆུང་འདྲ་བའི་མག་པ་ལ།
སྤྲིན་སེར་བོ་འདྲ་བའི་སྐེད་རགས་བཅིངས་ཀི
རྫ་ཁྲ་ཡག་འདྲ་བའི་ཨ་ཞང་ཚང་གིས།
འབྲོང་རུ་དམར་འདྲ་བའི་མག་པ་ལ། །
རྩྭ་མེ་ཏོག་འདྲ་བའི་སྐེད་རགས་བཅིངས་ཀི
ནགས་རྒྱ་རྫོང་འདྲ་བའི་ཨ་ཞང་ཚང་གིས།
— 19 1
-



ལེ་ཚན་བཅུ་དགུ་བ།
སྟག་དམར་ཡག་འདྲ་བའི་མག་པ་ལ།
གོས་ལྗང་ལོ་འདྲ་བའི་སྐེད་རགས་བཅིངས་ཀི
མཚོ་སྔོན་པོ་འདྲ་བའི་ཨ་ཞང་ཚང་གིས།
བྱ་རྨ་བྱ་འདྲ་བའི་མག་པ་ལ། །
སྒྲོ་གུར་ཁང་འདྲ་བའི་སྐེད་རགས་བཅིངས་ཀི་ཟེར་རྒྱུ།
ཡ། ད་སྐེད་རགས་འདི་ཚོའི་བསྟོད་པ་རེ་བཤད་ན།
ད་འདི་བསྟོད་ལྷ་ཡི་ཡུལ་ནས་ལྷ་དར་ཟེར།
ཀླུ་ཡི་ཡུལ་ནས་ཀླུ་དར་རེད་ཟེར།
བོད་ཁ་བ་ཅན་གྱི་བཅིང་སྐག་རེད།
འདིའི་ཁ་དོག་ཙན་དན་དམར་པོ་རེད།
འཇའ་ཚོན་སྣ་ལྔའི་ཐིག་ལེ་རེད།
དར་ཚོན་སྣ་ལྔའི་རི་མོ་ཕབ་གི
སྨད་རྒྱ་ནག་ན་ཡོད་པའི་གོང་ཆེ།
སྐུ་རྒྱལ་བོད་ན་ཡོད་པའི་མིང་ཆེ།
དེ་རིང་བཅིང་གི་ཉི་མ་དོན་ཆེ་གི་ཟེར་རྒྱུ།
ཡ། ད་ངས་དེ་རིང་ཡག་པའི་གཏམ་ཟིག་བཤད་ན།
གནམ་འཁོར་ལོ་རྩིབ་བརྒྱད་ཀྱི་གདུགས་ཡག་གི
ཞབས་ན་པད་མ་འདབ་བརྒྱད་ཀྱི་གདན་ཡག་གི
གཡས་ན་མུ་ཏིག་གི་རྫ་རི་བསྟར་ཡག་གི
- 192



ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ།
གཡོན་ན་གསོམ་ཤུག་གི་ནགས་ཚལ་སྐྱེས་ཡག་གི་
རྒྱབ་ན་བྲག་དཀར་གྱི་སེང་གེ་འགྱིང་ཡག་གི
མདུན་ན་གཡུ་ཡི་མཚོ་མོ་འཁྱིལ་ཡག་གི།
དཀྱིལ་ན་སྐུ་མགྲོན་རྣམས་པ་བཞུགས་ཡག་གི
ཟས་ཀ་ར་བུ་རུམ་གྱི་སྟོན་མོ་སྒྲིག་ཡག་གི
གཞོན་དཔའ་ལུང་ཅན་གྱི་བླངས་པའི་གླུ་ཡག་གི
མ་སྲི་དུང་ར་ཅན་གྱི་འཁྲབ་པའི་ གར་ཡག་གི་ཟེར་རྒྱུ་
ཅན་ཞིག་རེད།
ད་དེ་རིང་རྟེན་འབྲེལ་གཡང་གི་བཀྲ་ཤིས་རེ་བཞག་ན།
འགྲོ་ལ་བདེ་སྐྱིད་ལྡན་པའི་བཀྲ་ཤིས།
བཟའ་ལ་མགོ་ལུས་འཛོམས་པའི་བཀྲ་ཤིས།
རྒན་ལ་ཚེ་ཐག་རིང་བའི་བཀྲ་ཤིས།
གཞོན་རྣམས་འདབ་ལག་རྒྱས་པའི་བཀྲ་ཤིས།
བང་མཛོད་འབྲུ་ཡི་གང་བའི་བཀྲ་ཤིས།
རྭ་བར་ནོར་གྱིས་གང་བའི་བཀྲ་ཤིས།
ཟས་ལ་མཛད་མཐའ་མེད་པའི་བཀྲ་ཤིས།
བཀྲ་ཤིས་གཡང་དུ་འཁྱིལ་བའི་བཀྲ་ཤིས།
ཡ།
h༩7
ལ 1 93 -



ཨ་མདོའི་གཏམ་དཔེ་མཁས་པའི་
མགྲིན་རྒྱན་བཞུགས་སོ། །
རྩོམ་པ་པོ། ན་འབན་ཨ་ནུ་ཐར་བ་དང་མགོན་པོ་ཚེ་བརྟན་གྱིས་སྒྲིག་རྩོམ་བྱས།
རྩོམ་སྒྲིག་འགན་འཁུར་པ། འབྲུག་རྒྱལ་མཁར་
མདུན་ཤོག་མཛེས་རིས་པ་ ཞུས་ཅིན་ལིན།
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས་ འ་ན་གྲུ་ཞིན་ཧྭ་ང་ར་ཁང་།
དེབ་ཚད། ཧོ་སྨིས880 ༨ ཧོ་སྨིས1230 1:32
དཔར་ཤོག 6.625
ཡིག་གྲངས་ ཁྲི10
པར་ཐེངས། 2010ལོའི་ཟླ7ང་ར་པར་གཞི་དང་པོ་བསྒྲིགས།
དཔར་ཐེངས། 2011ལོའི་ཟླ9པར་དཔར་ཐེངས་གཉིས་པ་དཔར།
དཔར་གྲངས། 800 1~11 000
དཔེ་རྟགས། ISBN 978-7. 5421 1522.5
རིན་གོང་། སྒོར15.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག །
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



༄༅།།ཨ་མདོའི་གཏམ་དཔེ་མཁས་པའི་མགྲིན་རྒྱན་བཞུགས་སོ །།
\། །།ཨ་མདོའི་གཏམ་དཔེ་མཁས་པ འི་མགྲིན་རྒྱན་བཞལགས་
ཚུ # % ཛྷིཥྛ J #
p it i+ f& # #k
IsBN 978-7-5421 - 1522-5
sll78754zl115225»
( ex), :15.00 Ju
» ཀན་སུའུ་མི་རིགས་དཔེ་སྐྲུན་ཁང་།
